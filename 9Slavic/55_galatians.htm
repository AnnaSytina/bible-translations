<h4>1</h4>
<p>1 Павел, апостол ни от человeк, ни человeком, но Иисус Христом и Богом Отцем воскресившим его из мертвых,
<p>2 и иже со мною вся братия, церквам галатийским:
<p>3 благодать вам и мир от Бога Отца и Господа нашего Иисуса Христа,
<p>4 давшаго себе по грeсeх наших, яко да избавит нас от настоящаго вeка лукаваго, по воли Бога и Отца нашего,
<p>5 емуже слава во вeки вeков. Аминь.
<p>6 Чуждуся, яко тако скоро прелагаетеся от звавшаго вы благодатию Христовою, во ино благовeствование:
<p>7 еже нeсть ино, точию нeцыи суть смущающии вы и хотящии превратити благовeствование Христово.
<p>8 Но и аще мы, или ангел с небесе благовeстит вам паче, еже благовeстихом вам, анафема да будет.
<p>9 Якоже предрекохом, и нынe паки глаголю: аще кто вам благовeстит паче, еже приясте, анафема да будет.
<p>10 Нынe бо человeки препираю, или Бога, или ищу человeком угождати? Аще бо бых еще человeком угождал, Христов раб не бых убо был.
<p>11 Сказую же вам, братие, благовeствование благовeщенное от мене, яко нeсть по человeку:
<p>12 ни бо аз от человeка приях е, ниже научихся, но явлением Иисус Христовым.
<p>13 Слышасте бо мое житие иногда в жидовствe, яко по премногу гоних церковь Божию и разрушах ю,
<p>14 и преспeвах в жидовствe паче многих сверстник моих в родe моем, излиха ревнитель сый отеческих моих преданий.
<p>15 Егда же благоволи Бог, избравый мя от чрева матере моея и призвавый благодатию своею,
<p>16 явити Сына своего во мнe, да благовeствую его во языцeх, абие не приложихся плоти и крови,
<p>17 ни взыдох во иерусалим к первeйшым мене апостолом, но идох во аравию, и паки возвратихся в дамаск.
<p>18 Потом же по триех лeтeх взыдох во иерусалим соглядати петра, и пребых у него дний пятьнадесять.
<p>19 Иного же от апостол не видeх, токмо иакова брата Господня.
<p>20 А яже пишу вам, се пред Богом, яко не лгу.
<p>21 Потом же приидох в страны сирския и киликийския.
<p>22 Бeх же не знаемь лицем церквам иудейским, яже о Христe,
<p>23 точию же слышаще бяху, яко гоняй нас иногда, нынe благовeствует вeру, юже иногда разрушаше:
<p>24 и славляху о мнe Бога.
<h4>2</h4>
<p>1 Потом же по четыренадесяти лeтeх паки взыдох во иерусалим с варнавою, поем с собою и тита.
<p>2 Взыдох же по откровению, и предложих им благовeствование, еже проповeдую во языцeх, наединe же мнимым, да не како вотще теку, или текох.
<p>3 Но ни тит, иже со мною, еллин сый, нужден бысть обрeзатися.
<p>4 И за пришедшую лжебратию, иже привнидоша соглядати свободы нашея, юже имамы о Христe Иисусe, да нас поработят:
<p>5 имже ни к часу повинухомся в покорение, да истина благовeстия пребудет в вас.
<p>6 От мнящихся же быти что, якови нeкогда бeша, ничтоже ми разнствует: лица Бог человeча не приемлет. Мнe бо мнимии ничтоже привозложиша:
<p>7 но сопротивное, уразумeвше, яко увeрено ми бысть благовeстие необрeзания, якоже петру обрeзания:
<p>8 ибо споспeшествовавый петру в послание обрeзания, споспeшествова и мнe во языки:
<p>9 и познавше благодать данную ми, иаков и кифа и иоанн, мнимии столпи быти, десницы даша мнe и варнавe общения, да мы во языки, они же во обрeзание,
<p>10 точию нищих да помнима: еже и потщахся сие истое сотворити.
<p>11 Егда же прииде петр во антиохию, в лице ему противустах, яко зазорен бe.
<p>12 Прежде бо даже не приити нeким от иакова, с языки ядяше: егда же приидоша, опряташеся и отлучашеся, бояся сущих от обрeзания.
<p>13 И лицемeришася с ним и прочии иудеи, яко и варнавe пристати лицемeрству их.
<p>14 Но егда видeх, яко не право ходят ко истинe благовeствования, рекох петру пред всeми: аще ты, иудей сый, язычески, а не иудейски живеши, почто языки нудиши иудейски жительствовати?
<p>15 Мы естеством иудее, а не от язык грeшницы:
<p>16 увeдeвше же, яко не оправдится человeк от дeл закона, но токмо вeрою Иисус Христовою, и мы во Христа Иисуса вeровахом, да оправдимся от вeры Христовы, а не от дeл закона: зане не оправдится от дeл закона всяка плоть.
<p>17 Аще ли, ищуще оправдитися о Христe, обрeтохомся и сами грeшницы, Христос убо грeху ли служитель? Да не будет.
<p>18 Аще бо, яже разорих, сия паки созидаю, преступника себе представляю.
<p>19 Аз бо законом закону умрох, да Богови жив буду. Христови сраспяхся:
<p>20 живу же не ктому аз, но живет во мнe Христос. А еже нынe живу во плоти, вeрою живу Сына Божия, возлюбившаго мене и предавшаго себе по мнe.
<p>21 Не отметаю благодати Божия. Аще бо законом правда, убо Христос туне умре.
<h4>3</h4>
<p>1 Q несмысленнии галате, кто вы прельстил есть не покоритися истинe, имже пред очима Иисус Христос преднаписан бысть, в вас распят?
<p>2 Сие едино хощу увeдeти от вас: от дeл ли закона духа приясте, или от слуха вeры?
<p>3 Тако ли несмысленни есте? наченше духом, нынe плотию скончаваете?
<p>4 Толика пострадасте туне? Аще точию и туне.
<p>5 Подаяй убо вам духа и дeйствуяй силы в вас, от дeл ли закона, или от слуха вeры?
<p>6 Якоже авраам вeрова Богу, и вмeнися ему в правду.
<p>7 Разумeйте убо, яко сущии от вeры, сии суть сынове авраамли.
<p>8 Предувидeвшее же писание, яко от вeры оправдает языки Бог, прежде благовeствова аврааму, яко благословятся о тебe вси языцы.
<p>9 Тeмже сущии от вeры, благословятся с вeрным авраамом:
<p>10 елицы бо от дeл закона суть, под клятвою суть. Писано бо есть: проклят всяк, иже не пребудет во всeх писанных в книзe законнeй, яко творити я.
<p>11 А яко в законe никтоже оправдается от Бога, явe, яко праведный от вeры жив будет.
<p>12 Закон же нeсть от вeры: но сотворивый та человeк жив будет в них.
<p>13 Христос ны искупил есть от клятвы законныя, быв по нас клятва: писано бо есть: проклят всяк висяй на древe:
<p>14 да в языцeх благословение авраамле будет о Христe Иисусe, да обeтование духа приимем вeрою.
<p>15 Братие, по человeку глаголю: обаче человeческаго предутвержденна завeта никтоже отметает или приповелeвает.
<p>16 Аврааму же речени быша обeты, и сeмени его. Не глаголет же: и сeменем, яко о мнозeх, но яко о едином: и сeмени твоему, иже есть Христос.
<p>17 Сие же глаголю, завeта предутвержденнаго от Бога во Христа, бывый по лeтeх четыриста и тридесятих закон не отметает, во еже разорити обeтование.
<p>18 Аще бо от закона наслeдие, не ктому уже от обeтования: аврааму же обeтованием дарова Бог.
<p>19 Что убо закон? Преступлений ради приложися, дондеже приидет сeмя, емуже обeтовася, вчинен ангелы, рукою ходатая.
<p>20 Ходатай же единаго нeсть, Бог же един есть.
<p>21 Закон ли убо противу обeтованием Божиим? Да не будет. Аще бо дан бысть закон могий оживити, воистинну от закона бы была правда:
<p>22 но затвори писание всeх под грeхом, да обeтование от вeры Иисус Христовы дастся вeрующым.
<p>23 Прежде же пришествия вeры, под законом стрегоми бeхом, затворени в хотящую вeру открытися.
<p>24 Тeмже закон пeстун нам бысть во Христа, да от вeры оправдимся:
<p>25 пришедшей же вeрe, уже не под пeстуном есмы.
<p>26 Вси бо вы Сынове Божии есте вeрою о Христe Иисусe:
<p>27 елицы бо во Христа крестистеся, во Христа облекостеся.
<p>28 Нeсть иудей, ни еллин: нeсть раб, ни свободь: нeсть мужеский пол, ни женский: вси бо вы едино есте о Христe Иисусe.
<p>29 Аще ли вы Христовы, убо авраамле сeмя есте, и по обeтованию наслeдницы.
<h4>4</h4>
<p>1 Глаголю же: в елико время наслeдник млад есть, ничимже лучший есть раба, господь сый всeх:
<p>2 но под повелители и приставники есть даже до нарока отча.
<p>3 Такожде и мы, егда бeхом млади, под стихиами бeхом мира порабощени:
<p>4 Егда же прииде кончина лeта, посла Бог Сына своего единороднаго, раждаемаго от жены, бываема под законом,
<p>5 да подзаконныя искупит, да всыновление восприимем.
<p>6 И понеже есте Сынове, посла Бог духа Сына своего в сердца ваша, вопиюща: авва Отче.
<p>7 Тeмже уже нeси раб, но сын: аще ли же сын, и наслeдник Божий Иисус Христом.
<p>8 Но тогда убо, не вeдуще Бога, служисте не по естеству сущым богом:
<p>9 нынe же, познавше Бога, паче же познани бывше от Бога, како возвращаетеся паки на немощныя и худыя стихии, имже паки свыше (вспять) служити хощете?
<p>10 дни смотряете, и мeсяцы, и времена, и лeта.
<p>11 Боюся о вас, еда како всуе трудихся в вас.
<p>12 Будите якоже аз, зане и аз, якоже вы: братие, молю вы. Ничимже мене обидeсте:
<p>13 вeсте же, яко за немощь плоти благовeстих вам первeе.
<p>14 и искушения моего, еже во плоти моей, не уничижисте, ни оплевасте, но якоже ангела Божия приясте мя, яко Христа Иисуса.
<p>15 Кое убо бяше блаженство ваше, свидeтельствую бо вам, яко, аще бы было мощно, очеса ваша извертeвше дали бысте ми.
<p>16 Тeмже враг вам бых, истину вам глаголя?
<p>17 Ревнуют по вас не добрe, но отлучити вас хотят, да им ревнуете.
<p>18 Добро же, еже ревновати всегда в добрeм, и не точию внегда приходити ми к вам.
<p>19 Чадца моя, имиже паки болeзную, дондеже вообразится Христос в вас:
<p>20 хотeл же бых приити к вам нынe и измeнити глас мой, яко не домышляюся о вас.
<p>21 Глаголите ми, иже под законом хощете быти: закона ли не слушаете?
<p>22 Писано бо есть, яко авраам два сына имe: единаго от рабы, а другаго от свободныя.
<p>23 Но иже от рабы, по плоти родися: а иже от свободныя, по обeтованию.
<p>24 Яже суть иносказаема: сия бо еста два завeта: един убо от горы синайския, в работу раждаяй, иже есть агарь:
<p>25 агарь бо, сина гора есть во аравии, прилагается же нынeшнему иерусалиму, работает же с чады своими:
<p>26 а вышний иерусалим свободь есть, иже есть мати всeм нам.
<p>27 Писано бо есть: возвеселися, неплоды, не раждающая: расторгни и возопи, неболящая: яко многа чада пустыя паче, нежели имущия мужа.
<p>28 Мы же, братие, по исааку обeтования чада есмы.
<p>29 Но якоже тогда по плоти родивыйся гоняше духовнаго, тако и нынe.
<p>30 Но что глаголет писание? Изжени рабу и сына ея, не имать бо наслeдовати сын рабынин с сыном свободныя.
<p>31 Тeмже, братие, нeсмы рабынина чада, но свободныя.
<h4>5</h4>
<p>1 Свободою убо, еюже Христос нас свободи, стойте, и не паки под игом работы держитеся.
<p>2 Се аз павел глаголю вам, яко аще обрeзаетеся, Христос вас ничтоже пользует.
<p>3 Свидeтельствую же паки всякому человeку обрeзающемуся, яко должен есть весь закон творити.
<p>4 Упразднистеся от Христа, иже законом оправдаетеся, от благодати отпадосте:
<p>5 мы бо духом от вeры упования правды ждем.
<p>6 О Христe бо Иисусe ни обрeзание что может, ни необрeзание, но вeра любовию поспeшествуема.
<p>7 Течасте добрe: кто вам возбрани не покарятися истинe?
<p>8 Препрeние не от призвавшаго вы.
<p>9 Мал квас все смeшение квасит.
<p>10 Аз надeюся о вас в Господe, яко ничтоже ино разумeти будете: смущаяй же вас понесет грeх, кто бы ни был.
<p>11 Аз же, братие, аще обрeзание еще проповeдую, почто еще гонимь есмь? убо упразднися соблазн креста.
<p>12 Q, дабы отсeчени были развращающии вас.
<p>13 Вы бо на свободу звани бысте, братие: точию да не свобода ваша в вину плоти, но любовию работайте друг другу.
<p>14 Ибо вес закон в единeм словеси исполняется, во еже: возлюбиши ближняго твоего якоже себе.
<p>15 Аще же друг друга угрызаете и снeдаете, блюдитеся, да не друг от друга истреблени будете.
<p>16 Глаголю же: духом ходите, и похоти плотския не совершайте:
<p>17 плоть бо похотствует на духа, дух же на плоть: сия же друг другу противятся, да не яже хощете, сия творите.
<p>18 Аще ли духом водими есте, нeсте под законом.
<p>19 Явлена же суть дeла плотская, яже суть прелюбодeяние, блуд, нечистота, студодeяние,
<p>20 идолослужение, чародeяния, вражды, рвения, завиды, ярости, разжжения, распри, соблазны, ереси,
<p>21 зависти, убийства, пиянства, безчинни кличи и подобная сим: яже предглаголю вам, якоже и предрекох, яко таковая творящии царствия Божия не наслeдят.
<p>22 Плод же духовный есть любы, радость, мир, долготерпeние, благость, милосердие, вeра,
<p>23 кротость, воздержание: на таковых нeсть закона.
<p>24 А иже Христовы суть, плоть распяша со страстьми и похотьми.
<p>25 Аще живем духом, духом и да ходим.
<p>26 Не бываим тщеславни, друг друга раздражающе, друг другу завидяще.
<h4>6</h4>
<p>1 Братие, аще и впадет человeк в нeкое прегрeшение, вы духовнии исправляйте таковаго духом кротости: блюдый себе, да не и ты искушен будеши.
<p>2 Друг друга тяготы носите, и тако исполните закон Христов.
<p>3 Аще бо кто мнит себе быти что, ничтоже сый, умом льстит себе.
<p>4 Дeло же свое да искушает кийждо, и тогда в себe точию хваление да имать, а не во инeм:
<p>5 кийждо бо свое бремя понесет.
<p>6 Да общается же учяйся словеси учащему во всeх благих.
<p>7 Не льститеся: Бог поругаемь не бывает. Еже бо аще сeет человeк, тожде и пожнет:
<p>8 яко сeяи в плоть свою, от плоти пожнет истлeние: а сeяи в дух, от духа пожнет живот вeчный.
<p>9 Доброе же творяще, да не стужаем си: во время бо свое пожнем, не ослабeюще.
<p>10 Тeмже убо, дондеже время имамы, да дeлаим благое ко всeм, паче же к присным в вeрe.
<p>11 Видите, колицeми книгами писах вам моею рукою.
<p>12 Елицы хотят хвалитися по плоти, сии нудят вы обрeзатися, точию да не креста ради Христова гоними будут:
<p>13 ни бо обрeзающиися сами закон хранят, но хотят вам обрeзоватися, да в вашей плоти похвалятся:
<p>14 мнe же да не будет хвалитися, токмо о крестe Господа нашего Иисуса Христа, имже мнe мир распятся, и аз миру.
<p>15 О Христe бо Иисусe ни обрeзание что может, ни необрeзание, но нова тварь.
<p>16 И елицы правилом сим жительствуют, мир на них и милость, и на израили Божии.
<p>17 Прочее, труды да никтоже ми дает: аз бо язвы Господа Иисуса на тeлe моем ношу.
<p>18 Благодать Господа нашего Иисуса Христа со духом вашим, братие. Аминь.

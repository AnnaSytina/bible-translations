<h4>1</h4>
<p>1 Старец избраннeй госпожe и чадом ея, ихже аз люблю воистинну, и не аз точию, но и вси разумeвшии истину.
<p>2 за истину пребывающую в нас, и с нами будет во вeки.
<p>3 да будет с вами благть, милость, мир от Бога Отца, и от Господа Иисуса Христа, Сына Отча, во истинe и любви.
<p>4 Возрадовахся зeло, яко обрeтох от чад твоих ходящих во истинe, якоже заповeдь прияхом от Отца.
<p>5 И нынe молю тя, госпоже, не яко заповeдь пишу тебe нову, но юже имамы исперва, да любим друг друга.
<p>6 И сия есть любы, да ходим по заповeдем его. Сия есть заповeдь, якоже слышасте исперва, да в ней ходите:
<p>7 зане мнози лестцы внидоша в мир, не исповeдающе Иисуса Христа пришедша во плоти, сей есть льстец и антихрист.
<p>8 Блюдите себе, да не погубите яже дeласте добрая, но да мзду совершенну восприимете.
<p>9 Всяк преступаяй и не пребываяй во учении Христовe, Бога не имать. пребываяй же во учении Христовe, сей и Отца и Сына имать.
<p>10 Аще кто приходит к вам, и сего учения не приносит, не приемлите его в дом, и радоватися ему не глаголите.
<p>11 глаголяи бо ему радоватися, сообщается дeлом его злым.
<p>12 Многа имeх писати вам, и не восхотeх хартиею и чернилом, но надeюся приити к вам и усты ко устом глаголати, да радость ваша будет исполнена.
<p>13 Цeлуют тя чада сестры твоея избранныя. Аминь.

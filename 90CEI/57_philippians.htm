<h4>1</h4>
<p>1 Paolo e Timòteo servi di Cristo Gesù a tutti i santi in Cristo Gesù che sono a Filippi con i vescovi e i diaconi:
<p>2 grazia a voi e pace da Dio Padre nostro e dal Signore Gesù Cristo.
<p>3 Rendo grazie al mio Dio ogni volta che mi ricordo di voi.
<p>4 Sempre quando prego per tutti voi lo faccio con gioia
<p>5 a motivo della vostra cooperazione per il Vangelo dal primo giorno fino al presente.
<p>6 Sono persuaso che colui il quale ha iniziato in voi quest’opera buona la porterà a compimento fino al giorno di Cristo Gesù .
<p>7 è giusto del resto che io provi questi sentimenti per tutti voi perché vi porto nel cuore sia quando sono in prigionia sia quando difendo e confermo il Vangelo voi che con me siete tutti partecipi della grazia.
<p>8 Infatti Dio mi è testimone del vivo desiderio che nutro per tutti voi nell’amore di Cristo Gesù .
<p>9 E perciò prego che la vostra carità cresca sempre più in conoscenza e in pieno discernimento
<p>10 perché possiate distinguere ciò che è meglio ed essere integri e irreprensibili per il giorno di Cristo
<p>11 ricolmi di quel frutto di giustizia che si ottiene per mezzo di Gesù Cristo a gloria e lode di Dio.
<p>12 Desidero che sappiate fratelli come le mie vicende si siano volte piuttosto per il progresso del Vangelo
<p>13 al punto che in tutto il palazzo del pretorio e dovunque si sa che io sono prigioniero per Cristo.
<p>14 In tal modo la maggior parte dei fratelli nel Signore incoraggiati dalle mie catene, ancor più ardiscono annunciare senza timore la Parola.
<p>15 Alcuni è vero predicano Cristo anche per invidia e spirito di contesa ma altri con buoni sentimenti.
<p>16 Questi lo fanno per amore sapendo che io sono stato incaricato della difesa del Vangelo;
<p>17 quelli invece predicano Cristo con spirito di rivalità con intenzioni non rette pensando di accrescere dolore alle mie catene.
<p>18 Ma questo che importa? Purché in ogni maniera per convenienza o per sincerità Cristo venga annunciato io me ne rallegro e continuerò a rallegrarmene.
<p>19 So infatti che questo servirà alla mia salvezza grazie alla vostra preghiera e all’aiuto dello Spirito di Gesù Cristo
<p>20 secondo la mia ardente attesa e la speranza che in nulla rimarrò deluso; anzi nella piena fiducia che come sempre anche ora Cristo sarà glorificato nel mio corpo sia che io viva sia che io muoia.
<p>21 Per me infatti il vivere è Cristo e il morire un guadagno.
<p>22 Ma se il vivere nel corpo significa lavorare con frutto non so davvero che cosa scegliere.
<p>23 Sono stretto infatti fra queste due cose: ho il desiderio di lasciare questa vita per essere con Cristo il che sarebbe assai meglio;
<p>24 ma per voi è più necessario che io rimanga nel corpo.
<p>25 Persuaso di questo, so che rimarrò e continuerò a rimanere in mezzo a tutti voi per il progresso e la gioia della vostra fede
<p>26 affinché il vostro vanto nei miei riguardi cresca sempre più in Cristo Gesù con il mio ritorno fra voi.
<p>27 Comportatevi dunque in modo degno del vangelo di Cristo perché sia che io venga e vi veda, sia che io rimanga lontano abbia notizie di voi: che state saldi in un solo spirito e che combattete unanimi per la fede del Vangelo
<p>28 senza lasciarvi intimidire in nulla dagli avversari. Questo per loro è segno di perdizione per voi invece di salvezza e ciò da parte di Dio.
<p>29 Perché, riguardo a Cristo a voi è stata data la grazia non solo di credere in lui ma anche di soffrire per lui,
<p>30 sostenendo la stessa lotta che mi avete visto sostenere e sapete che sostengo anche ora.
<h4>2</h4>
<p>1 Se dunque c’è qualche consolazione in Cristo se c’è qualche conforto, frutto della carità se c’è qualche comunione di spirito se ci sono sentimenti di amore e di compassione
<p>2 rendete piena la mia gioia con un medesimo sentire e con la stessa carità, rimanendo unanimi e concordi.
<p>3 Non fate nulla per rivalità o vanagloria ma ciascuno di voi, con tutta umiltà consideri gli altri superiori a se stesso.
<p>4 Ciascuno non cerchi l’interesse proprio ma anche quello degli altri.
<p>5 Abbiate in voi gli stessi sentimenti di Cristo Gesù :
<p>6 egli pur essendo nella condizione di Dio,<br/> non ritenne un privilegio<br/> l’essere come Dio,
<p>7 ma svuotò se stesso<br/> assumendo una condizione di servo,<br/> diventando simile agli uomini.<br/> Dall’aspetto riconosciuto come uomo,
<p>8 umiliò se stesso<br/> facendosi obbediente fino alla morte<br/> e a una morte di croce.
<p>9 Per questo Dio lo esaltò<br/> e gli donò il nome<br/> che è al di sopra di ogni nome,
<p>10 perché nel nome di Gesù <br/> ogni ginocchio si pieghi<br/> nei cieli sulla terra e sotto terra,
<p>11 e ogni lingua proclami:<br/> «Gesù Cristo è Signore!»,<br/> a gloria di Dio Padre.
<p>12 Quindi miei cari voi che siete stati sempre obbedienti non solo quando ero presente ma molto più ora che sono lontano dedicatevi alla vostra salvezza con rispetto e timore.
<p>13 è Dio infatti che suscita in voi il volere e l’operare secondo il suo disegno d’amore.
<p>14 Fate tutto senza mormorare e senza esitare
<p>15 per essere irreprensibili e puri figli di Dio innocenti in mezzo a una generazione malvagia e perversa. In mezzo a loro voi risplendete come astri nel mondo,
<p>16 tenendo salda la parola di vita. Così nel giorno di Cristo io potrò vantarmi di non aver corso invano né invano aver faticato.
<p>17 Ma anche se io devo essere versato sul sacrificio e sull’offerta della vostra fede sono contento e ne godo con tutti voi.
<p>18 Allo stesso modo anche voi godetene e rallegratevi con me.
<p>19 Spero nel Signore Gesù di mandarvi presto Timòteo per essere anch’io confortato nel ricevere vostre notizie.
<p>20 Infatti non ho nessuno che condivida come lui i miei sentimenti e prenda sinceramente a cuore ciò che vi riguarda:
<p>21 tutti in realtà cercano i propri interessi non quelli di Gesù Cristo.
<p>22 Voi conoscete la buona prova da lui data poiché ha servito il Vangelo insieme con me come un figlio con il padre.
<p>23 Spero quindi di mandarvelo presto appena avrò visto chiaro nella mia situazione.
<p>24 Ma ho la convinzione nel Signore che presto verrò anch’io di persona.
<p>25 Ho creduto necessario mandarvi Epafrodìto fratello mio mio compagno di lavoro e di lotta e vostro inviato per aiutarmi nelle mie necessità.
<p>26 Aveva grande desiderio di rivedere voi tutti e si preoccupava perché eravate a conoscenza della sua malattia.
<p>27 è stato grave, infatti e vicino alla morte. Ma Dio ha avuto misericordia di lui e non di lui solo ma anche di me, perché non avessi dolore su dolore.
<p>28 Lo mando quindi con tanta premura perché vi rallegriate al vederlo di nuovo e io non sia più preoccupato.
<p>29 Accoglietelo dunque nel Signore con piena gioia e abbiate grande stima verso persone come lui
<p>30 perché ha sfiorato la morte per la causa di Cristo rischiando la vita per supplire a ciò che mancava al vostro servizio verso di me.
<h4>3</h4>
<p>1 Per il resto fratelli miei siate lieti nel Signore. Scrivere a voi le stesse cose a me non pesa e a voi dà sicurezza.
<p>2 Guardatevi dai cani guardatevi dai cattivi operai guardatevi da quelli che si fanno mutilare!
<p>3 I veri circoncisi siamo noi che celebriamo il culto mossi dallo Spirito di Dio e ci vantiamo in Cristo Gesù senza porre fiducia nella carne
<p>4 sebbene anche in essa io possa confidare. Se qualcuno ritiene di poter avere fiducia nella carne io più di lui:
<p>5 circonciso all’età di otto giorni della stirpe d’Israele della tribù di Beniamino Ebreo figlio di Ebrei; quanto alla Legge fariseo;
<p>6 quanto allo zelo persecutore della Chiesa; quanto alla giustizia che deriva dall’osservanza della Legge irreprensibile.
<p>7 Ma queste cose che per me erano guadagni io le ho considerate una perdita a motivo di Cristo.
<p>8 Anzi ritengo che tutto sia una perdita a motivo della sublimità della conoscenza di Cristo Gesù mio Signore. Per lui ho lasciato perdere tutte queste cose e le considero spazzatura per guadagnare Cristo
<p>9 ed essere trovato in lui avendo come mia giustizia non quella derivante dalla Legge ma quella che viene dalla fede in Cristo la giustizia che viene da Dio basata sulla fede:
<p>10 perché io possa conoscere lui la potenza della sua risurrezione la comunione alle sue sofferenze facendomi conforme alla sua morte
<p>11 nella speranza di giungere alla risurrezione dai morti.
<p>12 Non ho certo raggiunto la mèta non sono arrivato alla perfezione; ma mi sforzo di correre per conquistarla perché anch’io sono stato conquistato da Cristo Gesù .
<p>13 Fratelli io non ritengo ancora di averla conquistata. So soltanto questo: dimenticando ciò che mi sta alle spalle e proteso verso ciò che mi sta di fronte
<p>14 corro verso la mèta, al premio che Dio ci chiama a ricevere lassù in Cristo Gesù .
<p>15 Tutti noi che siamo perfetti dobbiamo avere questi sentimenti; se in qualche cosa pensate diversamente Dio vi illuminerà anche su questo.
<p>16 Intanto dal punto a cui siamo arrivati, insieme procediamo.
<p>17 Fratelli fatevi insieme miei imitatori e guardate quelli che si comportano secondo l’esempio che avete in noi.
<p>18 Perché molti - ve l’ho già detto più volte e ora, con le lacrime agli occhi ve lo ripeto - si comportano da nemici della croce di Cristo.
<p>19 La loro sorte finale sarà la perdizione il ventre è il loro dio. Si vantano di ciò di cui dovrebbero vergognarsi e non pensano che alle cose della terra.
<p>20 La nostra cittadinanza infatti è nei cieli e di là aspettiamo come salvatore il Signore Gesù Cristo
<p>21 il quale trasfigurerà il nostro misero corpo per conformarlo al suo corpo glorioso in virtù del potere che egli ha di sottomettere a sé tutte le cose.
<h4>4</h4>
<p>1 Perciò fratelli miei carissimi e tanto desiderati mia gioia e mia corona rimanete in questo modo saldi nel Signore carissimi!
<p>2 Esorto Evòdia ed esorto anche Sìntiche ad andare d’accordo nel Signore.
<p>3 E prego anche te mio fedele cooperatore di aiutarle perché hanno combattuto per il Vangelo insieme con me con Clemente e con altri miei collaboratori i cui nomi sono nel libro della vita.
<p>4 Siate sempre lieti nel Signore ve lo ripeto: siate lieti.
<p>5 La vostra amabilità sia nota a tutti. Il Signore è vicino!
<p>6 Non angustiatevi per nulla ma in ogni circostanza fate presenti a Dio le vostre richieste con preghiere suppliche e ringraziamenti.
<p>7 E la pace di Dio che supera ogni intelligenza custodirà i vostri cuori e le vostre menti in Cristo Gesù .
<p>8 In conclusione fratelli quello che è vero quello che è nobile quello che è giusto quello che è puro quello che è amabile quello che è onorato ciò che è virtù e ciò che merita lode questo sia oggetto dei vostri pensieri.
<p>9 Le cose che avete imparato ricevuto ascoltato e veduto in me mettetele in pratica. E il Dio della pace sarà con voi!
<p>10 Ho provato grande gioia nel Signore perché finalmente avete fatto rifiorire la vostra premura nei miei riguardi: l’avevate anche prima ma non ne avete avuto l’occasione.
<p>11 Non dico questo per bisogno perché ho imparato a bastare a me stesso in ogni occasione.
<p>12 So vivere nella povertà come so vivere nell’abbondanza; sono allenato a tutto e per tutto alla sazietà e alla fame all’abbondanza e all’indigenza.
<p>13 Tutto posso in colui che mi dà la forza.
<p>14 Avete fatto bene tuttavia a prendere parte alle mie tribolazioni.
<p>15 Lo sapete anche voi, Filippesi che all’inizio della predicazione del Vangelo quando partii dalla Macedonia nessuna Chiesa mi aprì un conto di dare e avere se non voi soli;
<p>16 e anche a Tessalònica mi avete inviato per due volte il necessario.
<p>17 Non è però il vostro dono che io cerco ma il frutto che va in abbondanza sul vostro conto.
<p>18 Ho il necessario e anche il superfluo; sono ricolmo dei vostri doni ricevuti da Epafrodìto che sono un piacevole profumo un sacrificio gradito che piace a Dio.
<p>19 Il mio Dio a sua volta colmerà ogni vostro bisogno secondo la sua ricchezza con magnificenza in Cristo Gesù .
<p>20 Al Dio e Padre nostro sia gloria nei secoli dei secoli. Amen.
<p>21 Salutate ciascuno dei santi in Cristo Gesù .
<p>22 Vi salutano i fratelli che sono con me. Vi salutano tutti i santi soprattutto quelli della casa di Cesare.
<p>23 La grazia del Signore Gesù Cristo sia con il vostro spirito.

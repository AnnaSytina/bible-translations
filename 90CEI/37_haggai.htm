<h4>1</h4>
<p>1 L’anno secondo del re Dario il primo giorno del sesto mese questa parola del Signore fu rivolta per mezzo del profeta Aggeo a Zorobabele figlio di Sealtièl governatore della Giudea e a Giosuè figlio di Iosadàk sommo sacerdote.
<p>2 «Così parla il Signore degli eserciti: Questo popolo dice: “Non è ancora venuto il tempo di ricostruire la casa del Signore!”».
<p>3 Allora fu rivolta per mezzo del profeta Aggeo questa parola del Signore:
<p>4 «Vi sembra questo il tempo di abitare tranquilli nelle vostre case ben coperte mentre questa casa è ancora in rovina?
<p>5 Ora così dice il Signore degli eserciti: Riflettete bene sul vostro comportamento!
<p>6 Avete seminato molto ma avete raccolto poco; avete mangiato ma non da togliervi la fame; avete bevuto ma non fino a inebriarvi; vi siete vestiti ma non vi siete riscaldati; l’operaio ha avuto il salario ma per metterlo in un sacchetto forato.
<p>7 Così dice il Signore degli eserciti: Riflettete bene sul vostro comportamento!
<p>8 Salite sul monte portate legname ricostruite la mia casa. In essa mi compiacerò e manifesterò la mia gloria - dice il Signore.
<p>9 Facevate assegnamento sul molto e venne il poco: ciò che portavate in casa io lo disperdevo. E perché? - oracolo del Signore degli eserciti. Perché la mia casa è in rovina mentre ognuno di voi si dà premura per la propria casa.
<p>10 Perciò su di voi i cieli hanno trattenuto la rugiada e anche la terra ha diminuito il suo prodotto.
<p>11 Ho chiamato la siccità sulla terra e sui monti sul grano e sul vino nuovo, sull’olio e su quanto la terra produce sugli uomini e sugli animali su ogni lavoro delle mani».
<p>12 Zorobabele figlio di Sealtièl e Giosuè figlio di Iosadàk sommo sacerdote e tutto il resto del popolo ascoltarono la parola del Signore loro Dio e le parole del profeta Aggeo secondo la volontà del Signore che lo aveva loro inviato e il popolo ebbe timore del Signore.
<p>13 Aggeo, messaggero del Signore rivolto al popolo disse per incarico del Signore: «Io sono con voi oracolo del Signore».
<p>14 E il Signore destò lo spirito di Zorobabele figlio di Sealtièl, governatore della Giudea e di Giosuè figlio di Iosadàk sommo sacerdote e di tutto il resto del popolo ed essi si mossero e intrapresero i lavori per la casa del Signore degli eserciti.
<p>15 Questo avvenne il ventiquattro del sesto mese dell’anno secondo del re Dario.
<h4>2</h4>
<p>1 Il ventuno del settimo mese per mezzo del profeta Aggeo fu rivolta questa parola del Signore:
<p>2 «Su parla a Zorobabele figlio di Sealtièl governatore della Giudea a Giosuè, figlio di Iosadàk sommo sacerdote e a tutto il resto del popolo e chiedi:
<p>3 Chi rimane ancora tra voi che abbia visto questa casa nel suo primitivo splendore? Ma ora in quali condizioni voi la vedete? In confronto a quella non è forse ridotta a un nulla ai vostri occhi?
<p>4 Ora coraggio Zorobabele - oracolo del Signore - coraggio Giosuè figlio di Iosadàk sommo sacerdote; coraggio popolo tutto del paese - oracolo del Signore - e al lavoro perché io sono con voi - oracolo del Signore degli eserciti -
<p>5 secondo la parola dell’alleanza che ho stipulato con voi quando siete usciti dall’Egitto; il mio spirito sarà con voi non temete.
<p>6 Dice infatti il Signore degli eserciti: Ancora un po’ di tempo e io scuoterò il cielo e la terra il mare e la terraferma.
<p>7 Scuoterò tutte le genti e affluiranno le ricchezze di tutte le genti e io riempirò questa casa della mia gloria dice il Signore degli eserciti.
<p>8 L’argento è mio e mio è l’oro oracolo del Signore degli eserciti.
<p>9 La gloria futura di questa casa sarà più grande di quella di una volta dice il Signore degli eserciti; in questo luogo porrò la pace». Oracolo del Signore degli eserciti.
<p>10 Il ventiquattro del nono mese nel secondo anno di Dario questa parola del Signore fu rivolta al profeta Aggeo:
<p>11 «Dice il Signore degli eserciti: Domanda ai sacerdoti quello che dice la legge e chiedi loro:
<p>12 Se uno in un lembo del suo vestito porta carne consacrata e con il lembo tocca il pane il companatico il vino l’olio o qualunque altro cibo questo verrà consacrato?». «No» risposero i sacerdoti.
<p>13 Aggeo soggiunse: «Se uno che è contaminato per il contatto di un cadavere tocca una di quelle cose sarà essa impura?». «Sì è impura» risposero i sacerdoti.
<p>14 Riprese Aggeo: «Tale è questo popolo tale è questa nazione davanti a me - oracolo del Signore - e tale è ogni lavoro delle loro mani; anzi anche ciò che qui mi offrono è impuro.
<p>15 Ora pensate da oggi e per l’avvenire: prima che si cominciasse a porre pietra sopra pietra nel tempio del Signore
<p>16 come andavano le vostre cose? Si andava a un mucchio da cui si attendevano venti misure di grano e ce n’erano dieci; si andava ad attingere a un tino da cinquanta misure e ce n’erano venti.
<p>17 Vi ho colpiti con la ruggine il carbonchio e la grandine in tutti i lavori delle vostre mani ma voi non siete ritornati a me. Oracolo del Signore.
<p>18 Considerate bene da oggi in poi dal ventiquattro del nono mese cioè dal giorno in cui si posero le fondamenta del tempio del Signore:
<p>19 ebbene manca ancora grano nei granai? La vite il fico il melograno l’olivo non hanno dato i loro frutti? Da oggi in poi vi benedirò!».
<p>20 Il ventiquattro del mese questa parola del Signore fu rivolta una seconda volta ad Aggeo:
<p>21 «Parla a Zorobabele governatore della Giudea e digli: Scuoterò il cielo e la terra,
<p>22 abbatterò il trono dei regni e distruggerò la potenza dei regni delle nazioni, rovescerò i carri e i loro cavalieri: cadranno cavalli e cavalieri; ognuno verrà trafitto dalla spada del proprio fratello.
<p>23 In quel giorno - oracolo del Signore degli eserciti - io ti prenderò Zorobabele figlio di Sealtièl mio servo - oracolo del Signore - e ti porrò come un sigillo perché io ti ho eletto». Oracolo del Signore degli eserciti.

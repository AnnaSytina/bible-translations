<h4>1</h4>
<p>1 Paolo apostolo di Cristo Gesù per volontà di Dio ai santi che sono a èfeso credenti in Cristo Gesù :
<p>2 grazia a voi e pace da Dio Padre nostro e dal Signore Gesù Cristo.
<p>3 Benedetto Dio Padre del Signore nostro Gesù Cristo,<br/> che ci ha benedetti con ogni benedizione spirituale nei cieli in Cristo.
<p>4 In lui ci ha scelti prima della creazione del mondo<br/> per essere santi e immacolati di fronte a lui nella carità,
<p>5 predestinandoci a essere per lui figli adottivi<br/> mediante Gesù Cristo,<br/> secondo il disegno d’amore della sua volontà,
<p>6 a lode dello splendore della sua grazia,<br/> di cui ci ha gratificati nel Figlio amato.
<p>7 In lui mediante il suo sangue,<br/> abbiamo la redenzione il perdono delle colpe,<br/> secondo la ricchezza della sua grazia.
<p>8 Egli l’ha riversata in abbondanza su di noi<br/> con ogni sapienza e intelligenza,
<p>9 facendoci conoscere il mistero della sua volontà,<br/> secondo la benevolenza che in lui si era proposto
<p>10 per il governo della pienezza dei tempi:<br/> ricondurre al Cristo unico capo tutte le cose,<br/> quelle nei cieli e quelle sulla terra.
<p>11 In lui siamo stati fatti anche eredi,<br/> predestinati - secondo il progetto di colui<br/> che tutto opera secondo la sua volontà -
<p>12 a essere lode della sua gloria,<br/> noi che già prima abbiamo sperato nel Cristo.
<p>13 In lui anche voi,<br/> dopo avere ascoltato la parola della verità,<br/> il Vangelo della vostra salvezza,<br/> e avere in esso creduto,<br/> avete ricevuto il sigillo dello Spirito Santo che era stato promesso,
<p>14 il quale è caparra della nostra eredità,<br/> in attesa della completa redenzione<br/> di coloro che Dio si è acquistato a lode della sua gloria.
<p>15 Perciò anch’io avendo avuto notizia della vostra fede nel Signore Gesù e dell’amore che avete verso tutti i santi
<p>16 continuamente rendo grazie per voi ricordandovi nelle mie preghiere
<p>17 affinché il Dio del Signore nostro Gesù Cristo il Padre della gloria vi dia uno spirito di sapienza e di rivelazione per una profonda conoscenza di lui;
<p>18 illumini gli occhi del vostro cuore per farvi comprendere a quale speranza vi ha chiamati quale tesoro di gloria racchiude la sua eredità fra i santi
<p>19 e qual è la straordinaria grandezza della sua potenza verso di noi che crediamo secondo l’efficacia della sua forza e del suo vigore.
<p>20 Egli la manifestò in Cristo,<br/> quando lo risuscitò dai morti<br/> e lo fece sedere alla sua destra nei cieli,
<p>21 al di sopra di ogni Principato e Potenza,<br/> al di sopra di ogni Forza e Dominazione<br/> e di ogni nome che viene nominato<br/> non solo nel tempo presente ma anche in quello futuro.
<p>22  <i>Tutto infatti egli ha messo sotto i suoi piedi</i><br/> e lo ha dato alla Chiesa come capo su tutte le cose:
<p>23 essa è il corpo di lui,<br/> la pienezza di colui che è il perfetto compimento di tutte le cose.
<h4>2</h4>
<p>1 Anche voi eravate morti per le vostre colpe e i vostri peccati
<p>2 nei quali un tempo viveste alla maniera di questo mondo seguendo il principe delle Potenze dell’aria quello spirito che ora opera negli uomini ribelli.
<p>3 Anche tutti noi come loro un tempo siamo vissuti nelle nostre passioni carnali seguendo le voglie della carne e dei pensieri cattivi: eravamo per natura meritevoli d’ira come gli altri.
<p>4 Ma Dio ricco di misericordia per il grande amore con il quale ci ha amato,
<p>5 da morti che eravamo per le colpe ci ha fatto rivivere con Cristo: per grazia siete salvati.
<p>6 Con lui ci ha anche risuscitato e ci ha fatto sedere nei cieli in Cristo Gesù ,
<p>7 per mostrare nei secoli futuri la straordinaria ricchezza della sua grazia mediante la sua bontà verso di noi in Cristo Gesù .
<p>8 Per grazia infatti siete salvati mediante la fede; e ciò non viene da voi ma è dono di Dio;
<p>9 né viene dalle opere perché nessuno possa vantarsene.
<p>10 Siamo infatti opera sua creati in Cristo Gesù per le opere buone che Dio ha preparato perché in esse camminassimo.
<p>11 Perciò ricordatevi che un tempo voi pagani nella carne chiamati non circoncisi da quelli che si dicono circoncisi perché resi tali nella carne per mano d’uomo
<p>12 ricordatevi che in quel tempo eravate senza Cristo esclusi dalla cittadinanza d’Israele estranei ai patti della promessa, senza speranza e senza Dio nel mondo.
<p>13 Ora invece in Cristo Gesù voi che un tempo eravate lontani siete diventati vicini grazie al sangue di Cristo.
<p>14 Egli infatti è la nostra pace,<br/> colui che di due ha fatto una cosa sola,<br/> abbattendo il muro di separazione che li divideva,<br/> cioè l’inimicizia per mezzo della sua carne.
<p>15 Così egli ha abolito la Legge fatta di prescrizioni e di decreti,<br/> per creare in se stesso dei due un solo uomo nuovo,<br/> facendo la pace,
<p>16 e per riconciliare tutti e due con Dio in un solo corpo,<br/> per mezzo della croce,<br/> eliminando in se stesso l’inimicizia.
<p>17 Egli è venuto ad annunciare pace a voi che eravate lontani,<br/> e pace a coloro che erano vicini.
<p>18 Per mezzo di lui infatti possiamo presentarci gli uni e gli altri,<br/> al Padre in un solo Spirito.
<p>19 Così dunque voi non siete più stranieri né ospiti ma siete concittadini dei santi e familiari di Dio
<p>20 edificati sopra il fondamento degli apostoli e dei profeti avendo come pietra d’angolo lo stesso Cristo Gesù .
<p>21 In lui tutta la costruzione cresce ben ordinata per essere tempio santo nel Signore;
<p>22 in lui anche voi venite edificati insieme per diventare abitazione di Dio per mezzo dello Spirito.
<h4>3</h4>
<p>1 Per questo io Paolo il prigioniero di Cristo per voi pagani...
<p>2 penso che abbiate sentito parlare del ministero della grazia di Dio a me affidato a vostro favore:
<p>3 per rivelazione mi è stato fatto conoscere il mistero di cui vi ho già scritto brevemente.
<p>4 Leggendo ciò che ho scritto potete rendervi conto della comprensione che io ho del mistero di Cristo.
<p>5 Esso non è stato manifestato agli uomini delle precedenti generazioni come ora è stato rivelato ai suoi santi apostoli e profeti per mezzo dello Spirito:
<p>6 che le genti sono chiamate in Cristo Gesù a condividere la stessa eredità a formare lo stesso corpo e ad essere partecipi della stessa promessa per mezzo del Vangelo
<p>7 del quale io sono divenuto ministro secondo il dono della grazia di Dio che mi è stata concessa secondo l’efficacia della sua potenza.
<p>8 A me che sono l’ultimo fra tutti i santi è stata concessa questa grazia: annunciare alle genti le impenetrabili ricchezze di Cristo
<p>9 e illuminare tutti sulla attuazione del mistero nascosto da secoli in Dio creatore dell’universo
<p>10 affinché per mezzo della Chiesa sia ora manifestata ai Principati e alle Potenze dei cieli la multiforme sapienza di Dio
<p>11 secondo il progetto eterno che egli ha attuato in Cristo Gesù nostro Signore
<p>12 nel quale abbiamo la libertà di accedere a Dio in piena fiducia mediante la fede in lui.
<p>13 Vi prego quindi di non perdervi d’animo a causa delle mie tribolazioni per voi: sono gloria vostra.
<p>14 Per questo io piego le ginocchia davanti al Padre
<p>15 dal quale ha origine ogni discendenza in cielo e sulla terra
<p>16 perché vi conceda secondo la ricchezza della sua gloria, di essere potentemente rafforzati nell’uomo interiore mediante il suo Spirito.
<p>17 Che il Cristo abiti per mezzo della fede nei vostri cuori e così radicati e fondati nella carità,
<p>18 siate in grado di comprendere con tutti i santi quale sia l’ampiezza la lunghezza, l’altezza e la profondità
<p>19 e di conoscere l’amore di Cristo che supera ogni conoscenza perché siate ricolmi di tutta la pienezza di Dio.
<p>20 A colui che in tutto ha potere di fare<br/> molto più di quanto possiamo domandare o pensare,<br/> secondo la potenza che opera in noi,
<p>21 a lui la gloria nella Chiesa e in Cristo Gesù <br/> per tutte le generazioni nei secoli dei secoli! Amen.
<h4>4</h4>
<p>1 Io dunque prigioniero a motivo del Signore vi esorto: comportatevi in maniera degna della chiamata che avete ricevuto
<p>2 con ogni umiltà dolcezza e magnanimità sopportandovi a vicenda nell’amore
<p>3 avendo a cuore di conservare l’unità dello spirito per mezzo del vincolo della pace.
<p>4 Un solo corpo e un solo spirito come una sola è la speranza alla quale siete stati chiamati quella della vostra vocazione;
<p>5 un solo Signore una sola fede un solo battesimo.
<p>6 Un solo Dio e Padre di tutti che è al di sopra di tutti opera per mezzo di tutti ed è presente in tutti.
<p>7 A ciascuno di noi tuttavia è stata data la grazia secondo la misura del dono di Cristo.
<p>8 Per questo è detto:<br/> <i>Asceso in alto ha portato con sé prigionieri,</i><br/> <i>ha distribuito doni agli uomini</i>.
<p>9 Ma cosa significa che ascese se non che prima era disceso quaggiù sulla terra?
<p>10 Colui che discese è lo stesso che anche ascese al di sopra di tutti i cieli per essere pienezza di tutte le cose.
<p>11 Ed egli ha dato ad alcuni di essere apostoli ad altri di essere profeti ad altri ancora di essere evangelisti ad altri di essere pastori e maestri
<p>12 per preparare i fratelli a compiere il ministero, allo scopo di edificare il corpo di Cristo
<p>13 finché arriviamo tutti all’unità della fede e della conoscenza del Figlio di Dio fino all’uomo perfetto fino a raggiungere la misura della pienezza di Cristo.
<p>14 Così non saremo più fanciulli in balìa delle onde, trasportati qua e là da qualsiasi vento di dottrina ingannati dagli uomini con quella astuzia che trascina all’errore.
<p>15 Al contrario agendo secondo verità nella carità cerchiamo di crescere in ogni cosa tendendo a lui che è il capo Cristo.
<p>16 Da lui tutto il corpo ben compaginato e connesso con la collaborazione di ogni giuntura secondo l’energia propria di ogni membro, cresce in modo da edificare se stesso nella carità.
<p>17 Vi dico dunque e vi scongiuro nel Signore: non comportatevi più come i pagani con i loro vani pensieri
<p>18 accecati nella loro mente estranei alla vita di Dio a causa dell’ignoranza che è in loro e della durezza del loro cuore.
<p>19 Così diventati insensibili si sono abbandonati alla dissolutezza e insaziabili commettono ogni sorta di impurità.
<p>20 Ma voi non così avete imparato a conoscere il Cristo
<p>21 se davvero gli avete dato ascolto e se in lui siete stati istruiti secondo la verità che è in Gesù
<p>22 ad abbandonare con la sua condotta di prima l’uomo vecchio che si corrompe seguendo le passioni ingannevoli,
<p>23 a rinnovarvi nello spirito della vostra mente
<p>24 e a rivestire l’uomo nuovo creato secondo Dio nella giustizia e nella vera santità.
<p>25 Perciò bando alla menzogna e <i>dite ciascuno la verità al suo prossimo,</i> perché siamo membra gli uni degli altri.
<p>26 <i>Adiratevi ma non peccate</i>; non tramonti il sole sopra la vostra ira
<p>27 e non date spazio al diavolo.
<p>28 Chi rubava non rubi più anzi lavori operando il bene con le proprie mani, per poter condividere con chi si trova nel bisogno.
<p>29 Nessuna parola cattiva esca dalla vostra bocca, ma piuttosto parole buone che possano servire per un’opportuna edificazione giovando a quelli che ascoltano.
<p>30 E non vogliate rattristare lo Spirito Santo di Dio con il quale foste segnati per il giorno della redenzione.
<p>31 Scompaiano da voi ogni asprezza sdegno ira grida e maldicenze con ogni sorta di malignità.
<p>32 Siate invece benevoli gli uni verso gli altri misericordiosi, perdonandovi a vicenda come Dio ha perdonato a voi in Cristo.
<h4>5</h4>
<p>1 Fatevi dunque imitatori di Dio quali figli carissimi
<p>2 e camminate nella carità, nel modo in cui anche Cristo ci ha amato e ha dato se stesso per noi offrendosi a Dio in sacrificio di soave odore.
<p>3 Di fornicazione e di ogni specie di impurità o di cupidigia neppure si parli fra voi - come deve essere tra santi -
<p>4 né di volgarità insulsaggini trivialità, che sono cose sconvenienti. Piuttosto rendete grazie!
<p>5 Perché sappiatelo bene nessun fornicatore o impuro o avaro - cioè nessun idolatra - ha in eredità il regno di Cristo e di Dio.
<p>6 Nessuno vi inganni con parole vuote: per queste cose infatti l’ira di Dio viene sopra coloro che gli disobbediscono.
<p>7 Non abbiate quindi niente in comune con loro.
<p>8 Un tempo infatti eravate tenebra ora siete luce nel Signore. Comportatevi perciò come figli della luce;
<p>9 ora il frutto della luce consiste in ogni bontà giustizia e verità.
<p>10 Cercate di capire ciò che è gradito al Signore.
<p>11 Non partecipate alle opere delle tenebre che non danno frutto ma piuttosto condannatele apertamente.
<p>12 Di quanto viene fatto da costoro in segreto è vergognoso perfino parlare
<p>13 mentre tutte le cose apertamente condannate sono rivelate dalla luce: tutto quello che si manifesta è luce.
<p>14 Per questo è detto:<br/> «Svégliati tu che dormi,<br/> risorgi dai morti<br/> e Cristo ti illuminerà».
<p>15 Fate dunque molta attenzione al vostro modo di vivere comportandovi non da stolti ma da saggi,
<p>16 facendo buon uso del tempo perché i giorni sono cattivi.
<p>17 Non siate perciò sconsiderati ma sappiate comprendere qual è la volontà del Signore.
<p>18 E non ubriacatevi di vino che fa perdere il controllo di sé siate invece ricolmi dello Spirito,
<p>19 intrattenendovi fra voi con salmi inni canti ispirati cantando e inneggiando al Signore con il vostro cuore,
<p>20 rendendo continuamente grazie per ogni cosa a Dio Padre nel nome del Signore nostro Gesù Cristo.
<p>21 Nel timore di Cristo siate sottomessi gli uni agli altri:
<p>22 le mogli lo siano ai loro mariti come al Signore;
<p>23 il marito infatti è capo della moglie così come Cristo è capo della Chiesa lui che è salvatore del corpo.
<p>24 E come la Chiesa è sottomessa a Cristo così anche le mogli lo siano ai loro mariti in tutto.
<p>25 E voi mariti amate le vostre mogli come anche Cristo ha amato la Chiesa e ha dato se stesso per lei
<p>26 per renderla santa purificandola con il lavacro dell’acqua mediante la parola,
<p>27 e per presentare a se stesso la Chiesa tutta gloriosa senza macchia né ruga o alcunché di simile ma santa e immacolata.
<p>28 Così anche i mariti hanno il dovere di amare le mogli come il proprio corpo: chi ama la propria moglie ama se stesso.
<p>29 Nessuno infatti ha mai odiato la propria carne anzi la nutre e la cura come anche Cristo fa con la Chiesa,
<p>30 poiché siamo membra del suo corpo.
<p>31 <i>Per questo l’uomo lascerà il padre e la madre e si unirà a sua moglie e i due diventeranno una sola carne.</i>
<p>32 Questo mistero è grande: io lo dico in riferimento a Cristo e alla Chiesa!
<p>33 Così anche voi: ciascuno da parte sua ami la propria moglie come se stesso e la moglie sia rispettosa verso il marito.
<h4>6</h4>
<p>1 Figli obbedite ai vostri genitori nel Signore perché questo è giusto.
<p>2 <i>Onora tuo padre e tua madre!</i> Questo è il primo comandamento che è accompagnato da una promessa:
<p>3 <i>perché tu sia felice e goda di una lunga vita sulla terra</i>.
<p>4 E voi padri non esasperate i vostri figli ma fateli crescere nella disciplina e negli insegnamenti del Signore.
<p>5 Schiavi obbedite ai vostri padroni terreni con rispetto e timore nella semplicità del vostro cuore come a Cristo
<p>6 non servendo per farvi vedere come fa chi vuole piacere agli uomini ma come servi di Cristo facendo di cuore la volontà di Dio
<p>7 prestando servizio volentieri come chi serve il Signore e non gli uomini.
<p>8 Voi sapete infatti che ciascuno sia schiavo che libero, riceverà dal Signore secondo quello che avrà fatto di bene.
<p>9 Anche voi padroni comportatevi allo stesso modo verso di loro mettendo da parte le minacce, sapendo che il Signore loro e vostro è nei cieli e in lui non vi è preferenza di persone.
<p>10 Per il resto rafforzatevi nel Signore e nel vigore della sua potenza.
<p>11 Indossate l’armatura di Dio per poter resistere alle insidie del diavolo.
<p>12 La nostra battaglia infatti non è contro la carne e il sangue ma contro i Principati e le Potenze contro i dominatori di questo mondo tenebroso contro gli spiriti del male che abitano nelle regioni celesti.
<p>13 Prendete dunque l’armatura di Dio perché possiate resistere nel giorno cattivo e restare saldi dopo aver superato tutte le prove.
<p>14 State saldi dunque: attorno ai fianchi la verità indosso la corazza della giustizia;
<p>15 i piedi calzati e pronti a propagare il vangelo della pace.
<p>16 Afferrate sempre lo scudo della fede con il quale potrete spegnere tutte le frecce infuocate del Maligno;
<p>17 prendete anche l’elmo della salvezza e la spada dello Spirito che è la parola di Dio.
<p>18 In ogni occasione pregate con ogni sorta di preghiere e di suppliche nello Spirito e a questo scopo vegliate con ogni perseveranza e supplica per tutti i santi.
<p>19 E pregate anche per me affinché quando apro la bocca mi sia data la parola per far conoscere con franchezza il mistero del Vangelo
<p>20 per il quale sono ambasciatore in catene e affinché io possa annunciarlo con quel coraggio con il quale devo parlare.
<p>21 Tìchico - fratello carissimo e fedele ministro nel Signore - vi darà notizie di tutto quello che io faccio affinché sappiate anche voi ciò che mi riguarda.
<p>22 Ve lo mando proprio allo scopo di farvi avere mie notizie e per confortare i vostri cuori.
<p>23 Ai fratelli pace e carità con fede da parte di Dio Padre e del Signore Gesù Cristo.
<p>24 La grazia sia con tutti quelli che amano il Signore nostro Gesù Cristo con amore incorruttibile.

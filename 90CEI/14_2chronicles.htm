<h4>1</h4>
<p>1 Salomone figlio di Davide si affermò nel regno. Il Signore suo Dio era con lui e lo rese molto grande.
<p>2 Salomone mandò ordini a tutto Israele ai comandanti di migliaia e di centinaia ai magistrati a tutti i prìncipi di tutto Israele e ai capi di casato.
<p>3 Poi Salomone e tutta l'assemblea con lui si recarono all’altura di Gàbaon perché là si trovava la tenda del convegno di Dio eretta da Mosè servo del Signore nel deserto.
<p>4 Ma Davide aveva fatto salire l’arca di Dio da Kiriat-Iearìm nel luogo che aveva preparato per essa perché egli aveva innalzato per essa una tenda a Gerusalemme.
<p>5 L’altare di bronzo opera di Besalèl, figlio di Urì figlio di Cur era là davanti alla Dimora del Signore. Salomone e l’assemblea vi andarono per consultare il Signore.
<p>6 Ivi Salomone salì all’altare di bronzo davanti al Signore presso la tenda del convegno e vi offrì sopra mille olocausti.
<p>7 In quella notte Dio apparve a Salomone e gli disse: «Chiedimi ciò che vuoi che io ti conceda».
<p>8 Salomone disse a Dio: «Tu hai trattato Davide mio padre con grande amore e mi hai fatto regnare al suo posto.
<p>9 Ora Signore Dio si avveri la tua promessa fatta a Davide mio padre perché mi hai costituito re su un popolo numeroso come la polvere della terra.
<p>10 Ora concedimi saggezza e scienza perché io possa guidare questo popolo; perché chi governerebbe mai questo tuo grande popolo?».
<p>11 Dio disse a Salomone: «Poiché questo ti sta a cuore e poiché non hai domandato né ricchezza né beni né gloria né la vita dei tuoi avversari e neppure una lunga vita ma hai domandato per te saggezza e scienza per governare il mio popolo su cui ti ho costituito re,
<p>12 saggezza e scienza ti saranno concesse. Inoltre io ti darò ricchezza beni e gloria quali non ebbero mai i re prima di te e non avranno mai quelli dopo di te».
<p>13 Salomone poi dall’altura che si trovava a Gàbaon tornò a Gerusalemme lontano dalla tenda del convegno e regnò su Israele.
<p>14 Salomone radunò carri e cavalli; aveva millequattrocento carri e dodicimila cavalli da sella, distribuiti nelle città per i carri e presso il re a Gerusalemme.
<p>15 Il re fece sì che a Gerusalemme l’argento e l’oro abbondassero come le pietre e rese il legname di cedro tanto comune quanto i sicomòri che crescono nella Sefela.
<p>16 I cavalli di Salomone provenivano da Musri e da Kue; i mercanti del re li compravano in Kue.
<p>17 Essi facevano venire e importavano da Musri un carro per seicento sicli d’argento un cavallo per centocinquanta. In tal modo ne importavano per fornirli a tutti i re degli Ittiti e ai re di Aram.
<p>18 Salomone decise di costruire una casa al nome del Signore e una reggia per sé.
<h4>2</h4>
<p>1 Salomone ingaggiò settantamila uomini addetti a portare pesi ottantamila scalpellini per lavorare sulle montagne e tremilaseicento sorveglianti.
<p>2 Salomone mandò a dire a Curam re di Tiro: «Come hai fatto con mio padre Davide al quale avevi spedito legno di cedro per la costruzione della sua dimora fa’ anche con me.
<p>3 Ecco, ho deciso di costruire un tempio al nome del Signore mio Dio per consacrarlo a lui così che io possa bruciare incenso aromatico davanti a lui esporre sempre i pani dell’offerta e presentare olocausti mattina e sera nei sabati nei noviluni e nelle feste del Signore nostro Dio. Per Israele questo è un obbligo perenne.
<p>4 Il tempio che io intendo costruire deve essere grande perché il nostro Dio è più grande di tutti gli dèi.
<p>5 Ma chi avrà la capacità di costruirgli un tempio quando i cieli e i cieli dei cieli non bastano per contenerlo? E chi sono io perché gli costruisca un tempio anche solo per bruciare incenso alla sua presenza?
<p>6 Ora mandami un uomo esperto nel lavorare l’oro l’argento il bronzo il ferro filati di porpora di crèmisi e di violetto e che sappia eseguire intagli di ogni genere; egli lavorerà con gli altri artigiani che io ho in Giuda e a Gerusalemme preparàti da mio padre Davide.
<p>7 Mandami legno di cedro di cipresso e di sandalo dal Libano. Io so infatti che i tuoi uomini sono abili nel tagliare gli alberi del Libano. Ora i miei uomini si uniranno ai tuoi
<p>8 per prepararmi legno in grande quantità perché il tempio che intendo costruire deve essere grande e stupendo.
<p>9 Ecco a quanti abbatteranno e taglieranno gli alberi io darò grano per vettovagliamento; ai tuoi uomini darò ventimila <i>kor</i> di grano ventimila <i>kor</i> d’orzo ventimila <i>bat</i> di vino e ventimila <i>bat</i> d’olio».
<p>10 Curam re di Tiro mandò per iscritto a Salomone questo messaggio: «Per l’amore che il Signore porta al suo popolo ti ha costituito re su di esso».
<p>11 Quindi Curam diceva: «Sia benedetto il Signore Dio d’Israele che ha fatto il cielo e la terra che ha concesso al re Davide un figlio saggio pieno di senno e d’intelligenza il quale costruirà un tempio al Signore e una reggia per sé.
<p>12 Ora ti mando un uomo esperto pieno di saggezza Curam-Abì,
<p>13 figlio di una donna della tribù di Dan e di un padre di Tiro. Egli sa lavorare l’oro, l’argento il bronzo il ferro le pietre il legno i filati di porpora di violetto di bisso e di crèmisi; sa eseguire ogni intaglio ed eseguire ogni opera d’arte che gli venga sottoposta. Egli lavorerà con i tuoi artigiani e con gli artigiani del mio signore Davide tuo padre.
<p>14 Ora il mio signore mandi ai suoi uomini il grano l’orzo l’olio e il vino promessi.
<p>15 Noi taglieremo nel Libano il legname quanto te ne occorrerà e te lo porteremo per mare a mo’ di zattere fino a Giaffa e tu lo farai salire a Gerusalemme».
<p>16 Salomone censì tutti i forestieri che erano nella terra d’Israele: un nuovo censimento dopo quello effettuato da suo padre Davide. Ne furono trovati centocinquantatremilaseicento.
<p>17 Ne prese settantamila come addetti a portare pesi ottantamila come scalpellini per lavorare sulle montagne e tremilaseicento come sorveglianti per far lavorare quella gente.
<h4>3</h4>
<p>1 Salomone cominciò a costruire il tempio del Signore a Gerusalemme sul monte Mòria dove il Signore era apparso a Davide suo padre nel luogo preparato da Davide sull’aia di Ornan il Gebuseo.
<p>2 Incominciò a costruire nel secondo mese dell’anno quarto del suo regno.
<p>3 Queste sono le misure delle fondamenta poste da Salomone per edificare il tempio di Dio: lunghezza, in cubiti dell’antica misura sessanta cubiti; larghezza venti cubiti.
<p>4 Il vestibolo che era di fronte nel senso della larghezza del tempio era di venti cubiti; la sua altezza era di centoventi cubiti. Egli ricoprì l’interno d’oro puro.
<p>5 Ricoprì con legno di cipresso la sala maggiore e la rivestì d’oro fino; sopra vi scolpì palme e catenelle.
<p>6 Rivestì la sala con pietre preziose per ornamento. L’oro era oro di Parvàim.
<p>7 Rivestì d’oro la sala cioè le travi le soglie le pareti e le porte; sulle pareti scolpì cherubini.
<p>8 Costruì il Santo dei Santi lungo nel senso della larghezza del tempio venti cubiti e largo venti cubiti. Lo rivestì d’oro fino impiegandone seicento talenti.
<p>9 Il peso dei chiodi era di cinquanta sicli d’oro; anche i piani di sopra rivestì d’oro.
<p>10 Nel Santo dei Santi eresse due cherubini lavoro di scultura e li rivestì d’oro.
<p>11 Le ali dei cherubini erano lunghe venti cubiti. Un’ala del primo cherubino lunga cinque cubiti toccava la parete della sala; l’altra lunga cinque cubiti toccava l’ala del secondo cherubino.
<p>12 Un’ala del secondo cherubino di cinque cubiti toccava la parete della sala; l’altra, di cinque cubiti toccava l’ala del primo cherubino.
<p>13 Queste ali dei cherubini spiegate, misuravano venti cubiti; essi erano raffigurati ritti voltati verso l’interno.
<p>14 Fece il velo di stoffa di violetto di porpora di crèmisi e di bisso; sopra vi fece ricamare cherubini.
<p>15 Di fronte al tempio eresse due colonne alte trentacinque cubiti; il capitello sulla cima di ciascuna era di cinque cubiti.
<p>16 Fece delle catenelle come nel sacrario e le pose sulla cima delle colonne. Fece anche cento melagrane e le collocò in forma di catenelle.
<p>17 Eresse le colonne di fronte all’aula una a destra e una a sinistra; quella a destra la chiamò Iachin e quella a sinistra Boaz.
<h4>4</h4>
<p>1 Salomone fece l’altare di bronzo lungo venti cubiti largo venti e alto dieci.
<p>2 Fece il Mare un bacino di metallo fuso di dieci cubiti da un orlo all’altro perfettamente rotondo; la sua altezza era di cinque cubiti e una corda di trenta cubiti lo poteva cingere intorno.
<p>3 C’erano sotto l’orlo tutt’intorno figure dalla sembianza di buoi dieci per ogni cubito che formavano un giro all’intorno; le figure di buoi erano disposte in due file ed erano state colate insieme con il Mare.
<p>4 Questo poggiava su dodici buoi; tre guardavano verso settentrione tre verso occidente tre verso meridione e tre verso oriente. Il Mare poggiava su di essi e tutte le loro parti posteriori erano rivolte verso l’interno.
<p>5 Il suo spessore era di un palmo; il suo orlo fatto come l’orlo di un calice, era a forma di giglio. La sua capacità era di tremila <i>bat</i>.
<p>6 Fece poi dieci bacini per la purificazione ponendone cinque a destra e cinque a sinistra; in essi si lavava quanto veniva usato per l’olocausto. Il Mare serviva alle abluzioni dei sacerdoti.
<p>7 Fece dieci candelabri d’oro secondo la forma prescritta e li pose nell’aula: cinque a destra e cinque a sinistra.
<p>8 Fece dieci mense e le collocò nell’aula cinque a destra e cinque a sinistra. Fece inoltre dieci vasi d’oro per l’aspersione.
<p>9 Fece il cortile dei sacerdoti il gran cortile e le sue porte i cui battenti rivestì di bronzo.
<p>10 Pose il Mare dal lato destro a oriente rivolto verso meridione.
<p>11 Curam fece i recipienti le palette e i vasi per l’aspersione. Terminò di fare il lavoro che aveva eseguito per il re Salomone quanto al tempio di Dio:
<p>12 le due colonne i globi dei capitelli che erano sopra le colonne i due reticoli per coprire i due globi dei capitelli che erano sopra le colonne
<p>13 le quattrocento melagrane per i due reticoli due file di melagrane per ciascun reticolo, per coprire i due globi dei capitelli che erano sulle colonne
<p>14 i dieci carrelli e i dieci bacini sui carrelli
<p>15 l’unico Mare e i dodici buoi sotto di esso
<p>16 i recipienti le palette i vasi per l’aspersione e tutti quegli utensili che Curam-Abì aveva fatto al re Salomone per il tempio del Signore. Tutto era di bronzo splendente.
<p>17 Il re li fece fondere nel circondario del Giordano in suolo argilloso fra Succot e Seredà.
<p>18 Salomone fece fare tutti quegli utensili in quantità molto grande tanto che non si poteva calcolare il peso del bronzo.
<p>19 Salomone fece tutti gli utensili del tempio di Dio l’altare d’oro le mense su cui si ponevano i pani dell’offerta
<p>20 i candelabri e le lampade d’oro purissimo da accendersi, come era prescritto di fronte al sacrario
<p>21 i fiori le lampade gli smoccolatoi d’oro di quello più raffinato
<p>22 i coltelli i vasi per l’aspersione i mortai e i bracieri d’oro purissimo e quanto alle porte del tempio i battenti interni verso il Santo dei Santi e i battenti del tempio cioè dell’aula in oro.
<h4>5</h4>
<p>1 Fu così terminato tutto il lavoro che Salomone aveva fatto per il tempio del Signore. Salomone fece portare le offerte consacrate da Davide suo padre cioè l’argento l’oro e tutti gli utensili; le depositò nei tesori del tempio di Dio.
<p>2 Salomone allora convocò in assemblea a Gerusalemme gli anziani d’Israele e tutti i capitribù i prìncipi dei casati degli Israeliti per far salire l’arca dell’alleanza del Signore dalla Città di Davide cioè da Sion.
<p>3 Si radunarono presso il re tutti gli Israeliti nel settimo mese durante la festa.
<p>4 Quando furono giunti tutti gli anziani d’Israele, i leviti sollevarono l’arca
<p>5 e fecero salire l’arca con la tenda del convegno e con tutti gli oggetti sacri che erano nella tenda; li facevano salire i sacerdoti leviti.
<p>6 Il re Salomone e tutta la comunità d’Israele convenuta presso di lui immolavano davanti all’arca pecore e giovenchi che non si potevano contare né si potevano calcolare per la quantità.
<p>7 I sacerdoti introdussero l’arca dell’alleanza del Signore al suo posto nel sacrario del tempio nel Santo dei Santi sotto le ali dei cherubini.
<p>8 Difatti i cherubini stendevano le ali sul luogo dell’arca; i cherubini cioè coprivano l’arca e le sue stanghe dall’alto.
<p>9 Le stanghe sporgevano e le punte delle stanghe si vedevano dall’arca di fronte al sacrario ma non si vedevano di fuori. Vi è rimasta fino ad oggi.
<p>10 Nell’arca non c’era nulla se non le due tavole che vi aveva posto Mosè sull’Oreb dove il Signore concluse l’alleanza con gli Israeliti quando uscirono dall’Egitto.
<p>11 Appena i sacerdoti furono usciti dal santuario - tutti i sacerdoti presenti infatti si erano santificati senza badare alle classi -
<p>12 mentre tutti i leviti cantori cioè Asaf Eman, Iedutù n e i loro figli e fratelli vestiti di bisso con cimbali arpe e cetre stavano in piedi a oriente dell’altare e mentre presso di loro centoventi sacerdoti suonavano le trombe
<p>13 avvenne che, quando i suonatori e i cantori fecero udire all’unisono la voce per lodare e celebrare il Signore e il suono delle trombe dei cimbali e degli altri strumenti si levò per lodare il Signore perché è buono perché il suo amore è per sempre allora il tempio il tempio del Signore si riempì di una nube
<p>14 e i sacerdoti non poterono rimanervi per compiere il servizio a causa della nube perché la gloria del Signore riempiva il tempio di Dio.
<h4>6</h4>
<p>1 Allora Salomone disse:<br/> «Il Signore ha deciso di abitare nella nube oscura.
<p>2 Ti ho costruito una casa eccelsa,<br/> un luogo per la tua dimora in eterno».
<p>3 Il re si voltò e benedisse tutta l’assemblea d’Israele mentre tutta l’assemblea d’Israele stava in piedi
<p>4 e disse: «Benedetto il Signore Dio d’Israele che ha adempiuto con le sue mani quanto con la bocca ha detto a Davide mio padre:
<p>5 “Da quando feci uscire il mio popolo dalla terra d’Egitto io non ho scelto una città fra tutte le tribù d’Israele per costruire una casa perché vi dimorasse il mio nome e non ho scelto nessuno perché fosse condottiero del mio popolo Israele;
<p>6 ma ho scelto Gerusalemme perché vi dimori il mio nome e ho scelto Davide perché governi il mio popolo Israele”.
<p>7 Davide mio padre aveva deciso di costruire una casa al nome del Signore Dio d’Israele
<p>8 ma il Signore disse a Davide mio padre: “Poiché hai deciso di costruire una casa al mio nome hai fatto bene a deciderlo;
<p>9 solo che non costruirai tu la casa ma tuo figlio che uscirà dai tuoi fianchi lui costruirà una casa al mio nome”.
<p>10 Il Signore ha attuato la parola che aveva pronunciato: sono succeduto infatti a Davide mio padre e siedo sul trono d’Israele come aveva preannunciato il Signore e ho costruito la casa al nome del Signore Dio d’Israele.
<p>11 Vi ho collocato l'arca dove c’è l’alleanza che il Signore aveva concluso con gli Israeliti».
<p>12 Egli si pose poi davanti all’altare del Signore di fronte a tutta l’assemblea d’Israele e stese le mani.
<p>13 Salomone infatti aveva eretto una tribuna di bronzo e l’aveva collocata in mezzo al grande cortile; era lunga cinque cubiti larga cinque e alta tre. Egli vi salì e si inginocchiò di fronte a tutta l’assemblea d’Israele. Stese le mani verso il cielo
<p>14 e disse: «Signore Dio d’Israele non c’è un Dio come te in cielo e sulla terra. Tu mantieni l’alleanza e la fedeltà verso i tuoi servi che camminano davanti a te con tutto il loro cuore.
<p>15 Tu hai mantenuto nei riguardi del tuo servo Davide mio padre quanto gli avevi promesso; quanto avevi detto con la bocca l’hai adempiuto con la tua mano come appare oggi.
<p>16 Ora Signore Dio d’Israele mantieni nei riguardi del tuo servo Davide mio padre quanto gli hai promesso dicendo: “Non ti mancherà mai un discendente che stia davanti a me e sieda sul trono d’Israele purché i tuoi figli veglino sulla loro condotta camminando secondo la mia legge come hai camminato tu davanti a me”.
<p>17 Ora Signore Dio d’Israele si adempia la tua parola che hai rivolto al tuo servo Davide!
<p>18 Ma è proprio vero che Dio abita con gli uomini sulla terra? Ecco i cieli e i cieli dei cieli non possono contenerti tanto meno questa casa che io ho costruito!
<p>19 Volgiti alla preghiera del tuo servo e alla sua supplica Signore mio Dio per ascoltare il grido e la preghiera che il tuo servo innalza davanti a te!
<p>20 Siano aperti i tuoi occhi giorno e notte verso questa casa verso il luogo dove hai promesso di porre il tuo nome per ascoltare la preghiera che il tuo servo innalza in questo luogo.
<p>21 Ascolta le suppliche del tuo servo e del tuo popolo Israele quando pregheranno in questo luogo. Ascoltali dal luogo della tua dimora dal cielo; ascolta e perdona!
<p>22 Se uno pecca contro il suo prossimo e perché gli è imposto un giuramento imprecatorio viene a giurare davanti al tuo altare in questo tempio
<p>23 tu ascoltalo dal cielo, intervieni e fa’ giustizia con i tuoi servi; condanna il malvagio facendogli ricadere sul capo la sua condotta e dichiara giusto l’innocente rendendogli quanto merita la sua giustizia.
<p>24 Quando il tuo popolo Israele sarà sconfitto di fronte al nemico perché ha peccato contro di te ma si converte e loda il tuo nome prega e supplica davanti a te in questo tempio
<p>25 tu ascolta dal cielo perdona il peccato del tuo popolo Israele e fallo tornare sul suolo che hai dato a loro e ai loro padri.
<p>26 Quando si chiuderà il cielo e non ci sarà pioggia perché hanno peccato contro di te ma ti pregano in questo luogo lodano il tuo nome e si convertono dal loro peccato perché tu li hai umiliati
<p>27 tu ascolta nel cielo perdona il peccato dei tuoi servi e del tuo popolo Israele ai quali indicherai la strada buona su cui camminare e concedi la pioggia alla terra che hai dato in eredità al tuo popolo.
<p>28 Quando nella terra ci sarà fame o peste carbonchio o ruggine invasione di locuste o di bruchi quando il suo nemico lo assedierà nel territorio delle sue città o quando vi sarà piaga o infermità d’ogni genere
<p>29 ogni preghiera e ogni supplica di un solo individuo o di tutto il tuo popolo Israele di chiunque abbia patito piaga e dolore e stenda le mani verso questo tempio,
<p>30 tu ascoltala dal cielo luogo della tua dimora perdona e da’ a ciascuno secondo la sua condotta tu che conosci il suo cuore poiché solo tu conosci il cuore degli uomini,
<p>31 perché ti temano e camminino nelle tue vie tutti i giorni della loro vita sul suolo che hai dato ai nostri padri.
<p>32 Anche lo straniero che non è del tuo popolo Israele se viene da una terra lontana a causa del tuo grande nome della tua mano potente e del tuo braccio teso se egli viene a pregare in questo tempio,
<p>33 tu ascolta dal cielo luogo della tua dimora e fa’ tutto quello per cui ti avrà invocato lo straniero perché tutti i popoli della terra conoscano il tuo nome ti temano come il tuo popolo Israele e sappiano che il tuo nome è stato invocato su questo tempio che io ho costruito.
<p>34 Quando il tuo popolo uscirà in guerra contro i suoi nemici seguendo la via sulla quale l’avrai mandato e ti pregheranno rivolti verso questa città che tu hai scelto e verso il tempio che ho costruito al tuo nome
<p>35 ascolta dal cielo la loro preghiera e la loro supplica e rendi loro giustizia.
<p>36 Quando peccheranno contro di te poiché non c’è nessuno che non pecchi e tu, adirato contro di loro li consegnerai a un nemico e i loro conquistatori li deporteranno in una terra lontana o vicina
<p>37 se nella terra in cui saranno deportati rientrando in se stessi torneranno a te, supplicandoti nella terra della loro prigionia dicendo: “Abbiamo peccato siamo colpevoli siamo stati malvagi”
<p>38 se torneranno a te con tutto il loro cuore e con tutta la loro anima nella terra della loro prigionia dove li avranno deportati e supplicheranno rivolti verso la loro terra che tu hai dato ai loro padri verso la città che tu hai scelto e verso il tempio che io ho costruito al tuo nome,
<p>39 tu ascolta dal cielo luogo della tua dimora la loro preghiera e la loro supplica e rendi loro giustizia. Perdona al tuo popolo che ha peccato contro di te.
<p>40 Ora mio Dio i tuoi occhi siano aperti e le tue orecchie attente alla preghiera innalzata in questo luogo.
<p>41 Ora sorgi Signore Dio verso il luogo del tuo riposo tu e l’arca della tua potenza. I tuoi sacerdoti Signore Dio si rivestano di salvezza e i tuoi fedeli gioiscano nella prosperità.
<p>42 Signore Dio non respingere il volto del tuo consacrato; ricòrdati i favori fatti a Davide, tuo servo».
<h4>7</h4>
<p>1 Appena Salomone ebbe finito di pregare cadde dal cielo il fuoco che consumò l’olocausto e le altre vittime mentre la gloria del Signore riempiva il tempio.
<p>2 I sacerdoti non potevano entrare nel tempio del Signore perché la gloria del Signore lo riempiva.
<p>3 Tutti gli Israeliti quando videro scendere il fuoco e la gloria del Signore sul tempio si prostrarono con la faccia a terra sul pavimento adorarono e celebrarono il Signore perché è buono perché il suo amore è per sempre.
<p>4 Il re e tutto il popolo offrirono un sacrificio davanti al Signore.
<p>5 Il re Salomone offrì in sacrificio ventiduemila giovenchi e centoventimila pecore; così il re e tutto il popolo dedicarono il tempio di Dio.
<p>6 I sacerdoti attendevano al servizio e così pure i leviti con tutti gli strumenti musicali che il re Davide aveva fatto per celebrare il Signore perché il suo amore è per sempre quando salmodiava per mezzo loro. I sacerdoti suonavano le trombe di fronte ai leviti mentre tutti gli Israeliti stavano in piedi.
<p>7 Salomone consacrò il centro del cortile che era di fronte al tempio del Signore; infatti lì offrì gli olocausti e il grasso dei sacrifici di comunione perché l’altare di bronzo eretto da Salomone non poteva contenere l’olocausto l’offerta e i grassi.
<p>8 In quel tempo Salomone celebrò la festa per sette giorni: tutto Israele dall’ingresso di Camat al torrente di Egitto un’assemblea grandissima era con lui.
<p>9 Nel giorno ottavo ci fu una riunione solenne essendo durata la dedicazione dell’altare sette giorni e sette giorni anche la festa.
<p>10 Il ventitré del settimo mese Salomone congedò il popolo perché tornasse alle sue tende contento e con la gioia nel cuore per il bene concesso dal Signore a Davide a Salomone e a Israele, suo popolo.
<p>11 Salomone terminò il tempio del Signore e la reggia; attuò quanto aveva deciso di fare nel tempio del Signore e nella propria reggia.
<p>12 Il Signore apparve di notte a Salomone e gli disse: «Ho ascoltato la tua preghiera; mi sono scelto questo luogo come casa ove sacrificare.
<p>13 Se chiuderò il cielo e non ci sarà più pioggia se comanderò alle cavallette di divorare la campagna e se invierò la peste in mezzo al mio popolo
<p>14 se il mio popolo sul quale è stato invocato il mio nome si umilierà pregherà e ricercherà il mio volto e si convertirà dalle sue vie malvagie ascolterò dal cielo e perdonerò il suo peccato e risanerò la sua terra.
<p>15 Ora i miei occhi saranno aperti e i miei orecchi attenti alla preghiera fatta in questo luogo.
<p>16 Ora io mi sono scelto e ho consacrato questa casa perché il mio nome vi resti sempre; i miei occhi e il mio cuore saranno là tutti i giorni.
<p>17 Quanto a te, se camminerai davanti a me come ha camminato Davide tuo padre facendo quanto ti ho comandato e osserverai le mie leggi e le mie norme
<p>18 io stabilirò il trono del tuo regno come ho promesso a Davide tuo padre dicendo: “Non ti sarà tolto un discendente che regni in Israele”.
<p>19 Ma se voi devierete e abbandonerete le leggi e le norme che io vi ho proposto se andrete a servire altri dèi e a prostrarvi davanti a loro
<p>20 vi sterminerò dalla terra che vi ho dato ripudierò questo tempio che ho consacrato al mio nome lo renderò la favola e lo zimbello di tutti i popoli.
<p>21 Questo tempio sarà una rovina; chiunque vi passerà accanto resterà sbigottito e si domanderà: “Perché il Signore ha agito così con questa terra e con questo tempio?”.
<p>22 Si risponderà: “Perché hanno abbandonato il Signore Dio dei loro padri che li aveva fatti uscire dalla terra d’Egitto e si sono legati a dèi stranieri, prostrandosi davanti a loro e servendoli. Per questo egli ha fatto venire su di loro tutta questa sciagura”».
<h4>8</h4>
<p>1 Passati i vent’anni durante i quali aveva costruito il tempio del Signore e la reggia,
<p>2 Salomone ricostruì le città che Curam gli aveva dato e vi stabilì gli Israeliti.
<p>3 Salomone andò a Camat di Soba e la occupò.
<p>4 Egli ricostruì Tadmor nel deserto e tutte le città dei magazzini che aveva costruito in Camat.
<p>5 Riedificò Bet-Oron superiore e Bet-Oron inferiore fortezze con mura battenti e catenacci.
<p>6 Lo stesso fece con Baalàt con tutte le città dei magazzini che gli appartenevano e con tutte le città per i carri e per i cavalli e costruì a Gerusalemme nel Libano e in tutto il territorio del suo dominio tutto ciò che gli piacque.
<p>7 Quanti rimanevano degli Ittiti degli Amorrei dei Perizziti degli Evei e dei Gebusei che non erano Israeliti
<p>8 e cioè i loro discendenti rimasti dopo di loro nella terra coloro che gli Israeliti non avevano distrutto Salomone li arruolò per il lavoro coatto come accade ancora oggi.
<p>9 Ma degli Israeliti Salomone non fece schiavo nessuno per i suoi lavori perché essi erano guerrieri comandanti dei suoi scudieri comandanti dei suoi carri e dei suoi cavalieri.
<p>10 I comandanti dei prefetti del re Salomone erano duecentocinquanta e dirigevano il popolo.
<p>11 Salomone trasferì la figlia del faraone dalla Città di Davide alla casa che le aveva fatto costruire perché pensava: «Non deve abitare una mia donna nella casa di Davide re d’Israele perché è santo ogni luogo in cui ha sostato l’arca del Signore».
<p>12 In quel tempo Salomone offrì olocausti al Signore sull’altare del Signore che aveva fatto costruire di fronte al vestibolo.
<p>13 Secondo il rituale quotidiano offriva olocausti conformemente al comando di Mosè nei sabati nei noviluni e nelle tre feste dell’anno cioè nella festa degli Azzimi nella festa delle Settimane e nella festa delle Capanne.
<p>14 Secondo le disposizioni di Davide suo padre stabilì le classi dei sacerdoti per il loro servizio. Anche per i leviti dispose che nel loro ufficio lodassero Dio e assistessero i sacerdoti ogni giorno; ai portieri nelle loro classi assegnò le singole porte perché così aveva comandato Davide uomo di Dio.
<p>15 Non si allontanarono in nulla dalle disposizioni del re Davide riguardo ai sacerdoti e ai leviti; lo stesso avvenne riguardo ai tesori.
<p>16 Così fu realizzata tutta l’opera di Salomone da quando si gettarono le fondamenta del tempio del Signore fino al compimento definitivo del tempio del Signore.
<p>17 Allora Salomone andò a Esion-Ghèber e a Elat sulla riva del mare nel territorio di Edom.
<p>18 Curam per mezzo dei suoi marinai gli mandò alcune navi e uomini esperti del mare. Costoro insieme con i marinai di Salomone andarono a Ofir e di là presero quattrocentocinquanta talenti d’oro e li portarono al re Salomone.
<h4>9</h4>
<p>1 La regina di Saba sentita la fama di Salomone venne a Gerusalemme per metterlo alla prova con enigmi. Arrivò con un corteo molto numeroso con cammelli carichi di aromi d’oro in quantità e di pietre preziose. Si presentò a Salomone e gli parlò di tutto quello che aveva nel suo cuore.
<p>2 Salomone le chiarì tutto quanto ella gli diceva; non ci fu parola tanto nascosta a Salomone che egli non potesse spiegarle.
<p>3 La regina di Saba quando vide la sapienza di Salomone la reggia che egli aveva costruito,
<p>4 i cibi della sua tavola il modo ordinato di sedere dei suoi servi il servizio dei suoi domestici e le loro vesti i suoi coppieri e le loro vesti gli olocausti che egli offriva nel tempio del Signore rimase senza respiro.
<p>5 Quindi disse al re: «Era vero dunque quanto avevo sentito nel mio paese sul tuo conto e sulla tua sapienza!
<p>6 Io non credevo a quanto si diceva finché non sono giunta qui e i miei occhi non hanno visto; ebbene non mi era stata riferita neppure una metà della grandezza della tua sapienza! Tu superi la fama che ne ho udita.
<p>7 Beati i tuoi uomini e beati questi tuoi servi che stanno sempre alla tua presenza e ascoltano la tua sapienza!
<p>8 Sia benedetto il Signore tuo Dio che si è compiaciuto di te così da collocarti sul suo trono come re per il Signore tuo Dio. Poiché il tuo Dio ama Israele e intende renderlo stabile per sempre ti ha posto su di loro come re per esercitare il diritto e la giustizia».
<p>9 Ella diede al re centoventi talenti d’oro aromi in gran quantità e pietre preziose. Non ci furono mai tanti aromi come quelli che la regina di Saba diede al re Salomone.
<p>10 Inoltre gli uomini di Curam e quelli di Salomone che portavano oro da Ofir recarono legno di sandalo e pietre preziose.
<p>11 Con il legname di sandalo il re fece le scale per il tempio del Signore e per la reggia cetre e arpe per i cantori; strumenti simili non erano mai stati visti nella terra di Giuda.
<p>12 Il re Salomone diede alla regina di Saba quanto lei desiderava e aveva domandato oltre l’equivalente di quanto aveva portato al re. Quindi ella si mise in viaggio e tornò nel suo paese con i suoi servi.
<p>13 Il peso dell’oro che giungeva a Salomone ogni anno era di seicentosessantasei talenti d’oro
<p>14 senza contare quanto ne proveniva dai mercanti e dai commercianti; tutti i re dell’Arabia e i governatori della regione portavano a Salomone oro e argento.
<p>15 Il re Salomone fece duecento scudi grandi d’oro battuto per ognuno dei quali adoperò seicento sicli d’oro battuto
<p>16 e trecento scudi piccoli d’oro battuto per ognuno dei quali adoperò trecento sicli d’oro. Il re li collocò nel palazzo della Foresta del Libano.
<p>17 Inoltre il re fece un grande trono d’avorio che rivestì d’oro puro.
<p>18 Il trono aveva sei gradini e uno sgabello d’oro. Vi erano braccioli da una parte e dall’altra del sedile e due leoni che stavano a fianco dei braccioli.
<p>19 Dodici leoni si ergevano di qua e di là sui sei gradini; una cosa simile non si era mai fatta in nessun regno.
<p>20 Tutti i vasi per le bevande del re Salomone erano d’oro tutti gli arredi del palazzo della Foresta del Libano erano d’oro fino; nessuno era in argento perché ai giorni di Salomone non valeva nulla.
<p>21 Difatti le navi del re andavano a Tarsis guidate dai marinai di Curam; ogni tre anni le navi di Tarsis arrivavano portando oro argento zanne d’elefante scimmie e pavoni.
<p>22 Il re Salomone fu più grande per ricchezza e sapienza di tutti i re della terra.
<p>23 Tutti i re della terra cercavano il volto di Salomone per ascoltare la sapienza che Dio aveva messo nel suo cuore.
<p>24 Ognuno gli portava ogni anno il proprio tributo oggetti d’argento e oggetti d’oro vesti armi aromi cavalli e muli.
<p>25 Salomone aveva quattromila stalle per i suoi cavalli e i suoi carri e dodicimila cavalli da sella, distribuiti nelle città per i carri e presso il re a Gerusalemme.
<p>26 Egli dominava su tutti i re dal Fiume alla regione dei Filistei e al confine con l’Egitto.
<p>27 Il re fece sì che a Gerusalemme l’argento abbondasse come le pietre e rese il legname di cedro tanto comune quanto i sicomòri che crescono nella Sefela.
<p>28 Da Musri e da tutti i paesi si importavano cavalli per Salomone.
<p>29 Le altre gesta di Salomone dalle prime alle ultime non sono forse descritte negli atti del profeta Natan nella profezia di Achia di Silo e nelle visioni del veggente Iedo riguardo a Geroboamo figlio di Nebat?
<p>30 Salomone regnò a Gerusalemme su tutto Israele quarant’anni.
<p>31 Salomone si addormentò con i suoi padri e lo seppellirono nella Città di Davide suo padre; al suo posto divenne re suo figlio Roboamo.
<h4>10</h4>
<p>1 Roboamo andò a Sichem perché tutti gli Israeliti erano convenuti a Sichem per proclamarlo re.
<p>2 Quando lo seppe Geroboamo figlio di Nebat che era in Egitto dove era fuggito per paura del re Salomone tornò dall’Egitto.
<p>3 Lo mandarono a chiamare e Geroboamo venne con tutto Israele e parlarono a Roboamo dicendo:
<p>4 «Tuo padre ha reso duro il nostro giogo; ora tu alleggerisci la dura servitù di tuo padre e il giogo pesante che egli ci ha imposto e noi ti serviremo».
<p>5 Rispose loro: «Tornate da me fra tre giorni». Il popolo se ne andò.
<p>6 Il re Roboamo si consigliò con gli anziani che erano stati al servizio di Salomone suo padre, durante la sua vita domandando: «Che cosa mi consigliate di rispondere a questo popolo?».
<p>7 Gli dissero: «Se oggi ti mostrerai benevolo verso questo popolo se l’accontenterai e se dirai loro parole buone essi ti saranno servi per sempre».
<p>8 Ma egli trascurò il consiglio che gli anziani gli avevano dato e si consultò con i giovani che erano cresciuti con lui ed erano al suo servizio.
<p>9 Domandò loro: «Voi che cosa mi consigliate di rispondere a questo popolo che mi ha chiesto di alleggerire il giogo imposto loro da mio padre?».
<p>10 I giovani che erano cresciuti con lui gli dissero: «Per rispondere al popolo che si è rivolto a te dicendo: “Tuo padre ha reso pesante il nostro giogo tu alleggeriscilo!” di’ loro così:<br/> “Il mio mignolo è più grosso dei fianchi di mio padre.
<p>11 Ora mio padre vi caricò di un giogo pesante,<br/> io renderò ancora più grave il vostro giogo;<br/> mio padre vi castigò con fruste,<br/> io con flagelli”».
<p>12 Geroboamo e tutto il popolo si presentarono a Roboamo il terzo giorno come il re aveva ordinato dicendo: «Tornate da me il terzo giorno».
<p>13 Il re rispose loro duramente. Il re Roboamo respinse il consiglio degli anziani;
<p>14 egli disse loro secondo il consiglio dei giovani:<br/> «Mio padre ha reso pesante il vostro giogo,<br/> io lo renderò ancora più grave;<br/> mio padre vi castigò con fruste,<br/> io con flagelli».
<p>15 Il re non ascoltò il popolo poiché era disposizione divina che il Signore attuasse la parola che aveva rivolta a Geroboamo figlio di Nebat per mezzo di Achia di Silo.
<p>16 Tutto Israele, visto che il re non li ascoltava diede al re questa risposta:<br/> «Che parte abbiamo con Davide?<br/> Noi non abbiamo eredità con il figlio di Iesse!<br/> Ognuno alle proprie tende Israele!<br/> Ora pensa alla tua casa Davide».<br/> Tutto Israele se ne andò alle sue tende.
<p>17 Sugli Israeliti che abitavano nelle città di Giuda regnò Roboamo.
<p>18 Il re Roboamo mandò Adoràm che era sovrintendente al lavoro coatto ma gli Israeliti lo lapidarono ed egli morì. Allora il re Roboamo salì in fretta sul carro per fuggire a Gerusalemme.
<p>19 Israele si ribellò alla casa di Davide fino ad oggi.
<h4>11</h4>
<p>1 Roboamo giunto a Gerusalemme convocò la casa di Giuda e di Beniamino centoottantamila guerrieri scelti per combattere contro Israele e per restituire il regno a Roboamo.
<p>2 La parola del Signore fu rivolta a Semaià uomo di Dio:
<p>3 «Riferisci a Roboamo figlio di Salomone re di Giuda e a tutti gli Israeliti che sono in Giuda e in Beniamino:
<p>4 “Così dice il Signore: Non salite a combattere contro i vostri fratelli; ognuno torni a casa perché questo fatto è dipeso da me”». Ascoltarono le parole del Signore e tornarono indietro senza marciare contro Geroboamo.
<p>5 Roboamo abitò a Gerusalemme. Egli trasformò in fortezze alcune città di Giuda.
<p>6 Ricostruì Betlemme Etam Tekòa
<p>7 Bet-Sur Soco Adullàm,
<p>8 Gat Maresà Zif
<p>9 Adoràim Lachis Azekà
<p>10 Sorea, àialon ed Ebron; queste fortezze erano in Giuda e in Beniamino.
<p>11 Egli munì queste fortezze vi mise sovrintendenti e vi stabilì depositi di cibarie di olio e di vino.
<p>12 In ogni città depositò scudi e lance rendendole fortissime. Appartennero dunque a lui Giuda e Beniamino.
<p>13 I sacerdoti e i leviti che erano in tutto Israele si radunarono da tutto il loro territorio presso di lui.
<p>14 Infatti i leviti lasciarono i pascoli e le proprietà e andarono in Giuda e a Gerusalemme perché Geroboamo e i suoi figli li avevano esclusi dall’esercitare il sacerdozio del Signore.
<p>15 Geroboamo aveva stabilito suoi sacerdoti per le alture per i satiri e per i vitelli che aveva eretto.
<p>16 Al seguito dei leviti da tutte le tribù d’Israele quanti avevano determinato in cuor loro di ricercare il Signore Dio d’Israele andarono a Gerusalemme per sacrificare al Signore Dio dei loro padri.
<p>17 Così rafforzarono il regno di Giuda e sostennero Roboamo figlio di Salomone per tre anni perché per tre anni egli seguì la via di Davide e di Salomone.
<p>18 Roboamo si prese in moglie Macalàt figlia di Ierimòt figlio di Davide e di Abiàil figlia di Eliàb figlio di Iesse.
<p>19 Essa gli partorì i figli Ieus, Semaria e Zaam.
<p>20 Dopo di lei prese Maacà figlia di Assalonne che gli partorì Abia, Attài Ziza e Selomìt.
<p>21 Roboamo amò Maacà figlia di Assalonne, più di tutte le altre mogli e concubine; egli prese diciotto mogli e sessanta concubine e generò ventotto figli e sessanta figlie.
<p>22 Roboamo costituì Abia figlio di Maacà capo ossia principe tra i suoi fratelli perché pensava di farlo re.
<p>23 Con accortezza egli sparse in tutte le contrade di Giuda e di Beniamino in tutte le città fortificate alcuni suoi figli. Diede loro viveri in abbondanza e li provvide di molte mogli.
<h4>12</h4>
<p>1 Quando il regno fu consolidato ed egli si sentì forte Roboamo abbandonò la legge del Signore e tutto Israele lo seguì.
<p>2 Nell’anno quinto del re Roboamo il re d’Egitto Sisak salì contro Gerusalemme, perché i suoi abitanti si erano ribellati al Signore.
<p>3 Egli aveva milleduecento carri, sessantamila cavalli. Coloro che erano venuti con lui dall’Egitto non si contavano: Libi Succhei ed Etiopi.
<p>4 Egli prese le fortezze di Giuda e giunse fino a Gerusalemme.
<p>5 Il profeta Semaià si presentò a Roboamo e ai comandanti di Giuda che si erano raccolti a Gerusalemme per paura di Sisak e disse loro: «Dice il Signore: “Voi avete abbandonato me e io ho abbandonato voi nelle mani di Sisak”».
<p>6 Allora i capi d’Israele e il re si umiliarono e dissero: «Giusto è il Signore!».
<p>7 Quando il Signore vide che si erano umiliati la parola del Signore fu rivolta a Semaià: «Si sono umiliati e io non li distruggerò. Anzi concederò loro la liberazione fra poco; la mia ira non si riverserà su Gerusalemme per mezzo di Sisak.
<p>8 Tuttavia essi diventeranno suoi servi; così sapranno che cosa sia servire me e servire i regni del mondo».
<p>9 Sisak re d’Egitto salì a Gerusalemme e prese i tesori del tempio del Signore e i tesori della reggia portò via tutto prese anche gli scudi d’oro fatti da Salomone.
<p>10 Il re Roboamo li sostituì con scudi di bronzo che affidò ai comandanti delle guardie addette alle porte della reggia.
<p>11 Ogni volta che il re andava nel tempio del Signore le guardie li prendevano, poi li riportavano nella sala delle guardie.
<p>12 Poiché Roboamo si era umiliato l'ira del Signore si ritirò da lui e non lo distrusse del tutto. Anzi in Giuda ci furono avvenimenti felici.
<p>13 Il re Roboamo si consolidò a Gerusalemme e regnò. Quando divenne re Roboamo aveva quarantun anni e regnò diciassette anni a Gerusalemme città scelta dal Signore fra tutte le tribù d’Israele per collocarvi il suo nome. Sua madre ammonita si chiamava Naamà.
<p>14 Egli fece il male perché non aveva applicato il cuore alla ricerca del Signore.
<p>15 Le gesta di Roboamo dalle prime alle ultime non sono forse descritte negli atti del profeta Semaià e del veggente Iddo secondo le genealogie? Ci furono guerre continue fra Roboamo e Geroboamo.
<p>16 Roboamo si addormentò con i suoi padri e fu sepolto nella Città di Davide. Al suo posto divenne re suo figlio Abia.
<h4>13</h4>
<p>1 Nell’anno diciottesimo del re Geroboamo Abia divenne re su Giuda.
<p>2 Regnò tre anni a Gerusalemme; sua madre di Gàbaa si chiamava Maacà figlia di Urièl. Ci fu guerra fra Abia e Geroboamo.
<p>3 Abia attaccò battaglia con un esercito di valorosi quattrocentomila uomini scelti. Geroboamo si schierò in battaglia contro di lui con ottocentomila uomini scelti soldati valorosi.
<p>4 Abia si pose sul monte Semaràim che è sulle montagne di èfraim e gridò: «Ascoltatemi Geroboamo e tutto Israele!
<p>5 Non sapete forse che il Signore Dio d’Israele, ha concesso il regno a Davide su Israele per sempre a lui e ai suoi figli con un’alleanza inviolabile?
<p>6 Geroboamo figlio di Nebat ministro di Salomone figlio di Davide è insorto e si è ribellato contro il suo padrone.
<p>7 Presso di lui si sono radunati uomini sfaccendati e perversi; essi si fecero forti contro Roboamo figlio di Salomone. Roboamo era giovane timido di carattere; non fu abbastanza forte di fronte a loro.
<p>8 Ora voi pensate di imporvi sul regno del Signore che è nelle mani dei figli di Davide perché siete una grande moltitudine e con voi sono i vitelli d’oro che Geroboamo vi ha fatti come divinità.
<p>9 Non avete forse voi scacciato i sacerdoti del Signore figli di Aronne e i leviti e non vi siete costituiti dei sacerdoti come i popoli degli altri paesi? Chiunque si è presentato con un giovenco di armento e con sette arieti a farsi consacrare è divenuto sacerdote di chi non è Dio.
<p>10 Quanto a noi il Signore è nostro Dio; non l’abbiamo abbandonato. I sacerdoti che prestano servizio al Signore sono discendenti di Aronne e i leviti sono gli addetti alle funzioni.
<p>11 Essi offrono al Signore olocausti ogni mattina e ogni sera l’incenso aromatico i pani dell’offerta su una tavola pura dispongono i candelabri d’oro con le lampade da accendersi ogni sera perché noi osserviamo i comandi del Signore nostro Dio mentre voi lo avete abbandonato.
<p>12 Ecco alla nostra testa con noi c’è Dio; i suoi sacerdoti e le trombe lanciano il grido di guerra contro di voi. Israeliti non combattete contro il Signore Dio dei vostri padri perché non avrete successo».
<p>13 Geroboamo li aggirò con un agguato per assalirli alle spalle. Le truppe stavano di fronte a Giuda mentre coloro che erano in agguato si trovavano alle spalle.
<p>14 Quelli di Giuda si volsero. Avendo da combattere di fronte e alle spalle gridarono al Signore e i sacerdoti suonarono le trombe.
<p>15 Tutti quelli di Giuda alzarono il grido di guerra. Mentre quelli di Giuda lanciavano il grido Dio colpì Geroboamo e tutto Israele di fronte ad Abia e a Giuda.
<p>16 Gli Israeliti fuggirono di fronte a Giuda; Dio li aveva messi nelle loro mani.
<p>17 Abia e la sua truppa inflissero loro una grave sconfitta; fra gli Israeliti caddero morti cinquecentomila uomini scelti.
<p>18 In quel tempo furono umiliati gli Israeliti mentre si rafforzarono quelli di Giuda perché avevano confidato nel Signore Dio dei loro padri.
<p>19 Abia inseguì Geroboamo e gli prese le seguenti città: Betel con le sue dipendenze, Iesanà con le sue dipendenze ed Efron con le sue dipendenze.
<p>20 Durante la vita di Abia, Geroboamo non ebbe più forza alcuna; il Signore lo colpì ed egli morì.
<p>21 Abia, invece si rafforzò egli prese quattordici mogli e generò ventidue figli e sedici figlie.
<p>22 Le altre gesta di Abia le sue azioni e le sue parole sono descritte nella memoria del profeta Iddo.
<p>23 Abia si addormentò con i suoi padri; lo seppellirono nella Città di Davide e al suo posto divenne re suo figlio Asa.<br/> Ai suoi tempi la terra rimase tranquilla per dieci anni.
<h4>14</h4>
<p>1 Asa fece ciò che è bene e retto agli occhi del Signore suo Dio.
<p>2 Rimosse gli altari degli stranieri e le alture; spezzò le stele ed eliminò i pali sacri.
<p>3 Egli ordinò a Giuda di ricercare il Signore Dio dei loro padri e di eseguirne la legge e i comandi.
<p>4 Da tutte le città di Giuda rimosse le alture e gli altari per l’incenso. Il regno fu tranquillo sotto di lui.
<p>5 In Giuda ricostruì le fortezze poiché il territorio era tranquillo e in quegli anni non si trovava in guerra; il Signore gli aveva concesso tregua.
<p>6 Egli disse a Giuda: «Ricostruiamo quelle città circondandole di mura e di torri con porte e sbarre mentre il territorio è ancora in nostro potere perché abbiamo ricercato il Signore, nostro Dio; noi l’abbiamo ricercato ed egli ci ha concesso tregua alle frontiere». Ricostruirono e prosperarono.
<p>7 Asa aveva un esercito di trecentomila uomini di Giuda con grandi scudi e lance e di duecentoottantamila Beniaminiti con piccoli scudi e archi. Tutti costoro erano valorosi soldati.
<p>8 Contro di loro marciò Zerach l’Etiope con un milione di soldati e con trecento carri; egli giunse fino a Maresà.
<p>9 Asa gli andò incontro; si schierarono a battaglia nella valle di Sefatà presso Maresà.
<p>10 Asa domandò al Signore suo Dio: «Signore nessuno come te può soccorrere nella lotta fra il potente e chi è senza forza. Soccorrici Signore nostro Dio perché noi confidiamo in te e nel tuo nome marciamo contro questa moltitudine. Signore tu sei nostro Dio; un uomo non prevalga su di te!».
<p>11 Il Signore sconfisse gli Etiopi di fronte ad Asa e di fronte a Giuda. Gli Etiopi si diedero alla fuga.
<p>12 Asa e quanti erano con lui li inseguirono fino a Gerar. Degli Etiopi ne caddero tanti che non ne restò uno vivo perché fatti a pezzi di fronte al Signore e al suo esercito. Riportarono un grande bottino.
<p>13 Conquistarono anche tutte le città intorno a Gerar poiché il terrore del Signore si era diffuso in esse; saccheggiarono tutte le città nelle quali c’era grande bottino.
<p>14 Si abbatterono anche sulle tende del bestiame facendo razzie di pecore e di cammelli in grande quantità quindi tornarono a Gerusalemme.
<h4>15</h4>
<p>1 Lo spirito di Dio investì Azaria figlio di Oded.
<p>2 Costui uscito incontro ad Asa, gli disse: «Asa e voi tutti di Giuda e di Beniamino ascoltatemi! Il Signore sarà con voi se voi sarete con lui; se lo ricercherete si lascerà trovare da voi ma se lo abbandonerete vi abbandonerà.
<p>3 Per lungo tempo Israele non ebbe vero Dio né un sacerdote che insegnasse, né una legge.
<p>4 Ma nella miseria egli fece ritorno al Signore Dio d’Israele; lo cercarono ed egli si lasciò trovare da loro.
<p>5 In quei tempi non c’era pace per chi andava e veniva perché fra gli abitanti dei vari paesi c’erano grandi terrori.
<p>6 Una nazione cozzava contro l’altra una città contro l’altra perché Dio li affliggeva con tribolazioni di ogni genere.
<p>7 Ma voi siate forti e le vostre mani non crollino perché c’è una ricompensa per le vostre azioni».
<p>8 Quando Asa ebbe udito queste parole e la profezia riprese animo. Eliminò gli idoli da tutto il territorio di Giuda e di Beniamino e dalle città che egli aveva conquistato sulle montagne di èfraim; rinnovò l’altare del Signore che si trovava di fronte al vestibolo del Signore.
<p>9 Radunò tutti gli abitanti di Giuda e di Beniamino e quanti provenienti da èfraim da Manasse e da Simeone abitavano in mezzo a loro come forestieri; difatti da Israele erano venuti da lui in grande numero avendo constatato che il Signore suo Dio era con lui.
<p>10 Si radunarono a Gerusalemme nel terzo mese dell’anno quindicesimo del regno di Asa.
<p>11 In quel giorno sacrificarono al Signore parte della preda che avevano riportato: settecento giovenchi e settemila pecore.
<p>12 Si obbligarono con un’alleanza a ricercare il Signore Dio dei loro padri con tutto il loro cuore e con tutta la loro anima.
<p>13 Per chiunque grande o piccolo uomo o donna non avesse ricercato il Signore Dio d’Israele c’era la morte.
<p>14 Giurarono al Signore a voce alta e con acclamazioni fra suoni di trombe e di corni.
<p>15 Tutto Giuda gioì per il giuramento perché avevano giurato con tutto il loro cuore e avevano cercato il Signore con tutto il loro impegno e questi si era lasciato trovare da loro e aveva concesso tregua alle frontiere.
<p>16 Egli privò anche Maacà madre del re Asa del titolo di regina madre perché ella aveva eretto ad Asera un’immagine infame; Asa demolì l’immagine infame la fece a pezzi e la bruciò nella valle del torrente Cedron.
<p>17 Ma non scomparvero le alture da Israele anche se il cuore di Asa si mantenne integro per tutta la sua vita.
<p>18 Fece portare nel tempio di Dio le offerte consacrate da suo padre e quelle consacrate da lui stesso consistenti in argento oro e utensili.
<p>19 Non ci fu guerra fino all’anno trentacinquesimo del regno di Asa.
<h4>16</h4>
<p>1 Nell’anno trentaseiesimo del regno di Asa il re d’Israele Baasà salì contro Giuda. Egli fortificò Rama per impedire il transito ad Asa re di Giuda.
<p>2 Asa estrasse dai tesori del tempio del Signore e della reggia argento e oro e li mandò a Ben-Adàd re di Aram residente a Damasco con questa proposta:
<p>3 «Ci sia un’alleanza tra me e te come tra mio padre e tuo padre. Ecco ti mando argento e oro. Su rompi la tua alleanza con Baasà re d’Israele, in modo che egli si ritiri da me».
<p>4 Ben-Adàd ascoltò il re Asa; mandò contro le città d’Israele i comandanti del suo esercito che colpirono Iion Dan Abel-Màim e tutte le città di approvvigionamento di Nèftali.
<p>5 Quando lo seppe Baasà smise di fortificare Rama e desistette dalla sua impresa.
<p>6 Il re Asa convocò tutti quelli di Giuda che andarono a prendere le pietre e il legname con cui Baasà stava fortificando Rama e con essi fortificò Gheba e Mispa.
<p>7 In quel tempo il veggente Anàni si presentò ad Asa re di Giuda e gli disse: «Poiché ti sei appoggiato al re di Aram e non al Signore tuo Dio l’esercito del re di Aram ti è sfuggito di mano.
<p>8 Etiopi e Libi non costituivano forse un grande esercito con numerosissimi carri e cavalli? Quando ti appoggiasti al Signore egli non li consegnò forse in mano tua?
<p>9 Difatti il Signore con gli occhi scruta tutta la terra per mostrare la sua potenza a favore di chi si comporta con lui con cuore sincero. Tu in ciò hai agito da stolto; per questo d’ora in poi avrai solo guerre».
<p>10 Asa si sdegnò contro il veggente e lo mise in prigione adirato con lui per tali parole. In quel tempo Asa oppresse anche parte del popolo.
<p>11 Ecco le gesta di Asa dalle prime alle ultime sono descritte nel libro dei re di Giuda e d’Israele.
<p>12 Nell’anno trentanovesimo del suo regno Asa si ammalò gravemente ai piedi. Neppure nell’infermità egli ricercò il Signore ricorrendo solo ai medici.
<p>13 Asa si addormentò con i suoi padri; morì nell’anno quarantunesimo del suo regno.
<p>14 Lo seppellirono nel sepolcro che egli si era scavato nella Città di Davide. Lo stesero su un letto pieno di aromi e profumi composti con arte di profumeria; ne bruciarono per lui una quantità immensa.
<h4>17</h4>
<p>1 Al suo posto divenne re suo figlio Giòsafat che si fortificò contro Israele.
<p>2 Egli mise guarnigioni militari in tutte le fortezze di Giuda; nominò governatori per il territorio di Giuda e per le città di èfraim occupate dal padre Asa.
<p>3 Il Signore fu con Giòsafat perché egli camminò sulle vie seguite prima da suo padre e non ricercò i Baal
<p>4 ma piuttosto ricercò il Dio di suo padre e ne seguì i comandi senza imitare Israele.
<p>5 Il Signore consolidò il regno nelle mani di Giòsafat e tutto Giuda gli portava offerte. Egli ebbe ricchezze e gloria in quantità.
<p>6 Il suo cuore divenne forte nel seguire il Signore; eliminò anche le alture e i pali sacri da Giuda.
<p>7 Nell’anno terzo del suo regno mandò i suoi ufficiali Ben-Càil Abdia Zaccaria, Netanèl e Michea a insegnare nelle città di Giuda.
<p>8 Con essi c’erano i leviti Semaià Natania Zebadia Asaèl Semiramòt Giònata Adonia e Tobia e i sacerdoti Elisamà e Ioram.
<p>9 Insegnarono in Giuda; avevano con sé il libro della legge del Signore e percorsero tutte le città di Giuda istruendo il popolo.
<p>10 Il terrore del Signore si diffuse per tutti i regni che circondavano Giuda e così essi non fecero guerra a Giòsafat.
<p>11 Da parte dei Filistei si portavano a Giòsafat tributi e argento in dono; anche gli Arabi gli portavano bestiame minuto: settemilasettecento arieti e settemilasettecento capri.
<p>12 Giòsafat cresceva sempre più in potenza. Egli costruì in Giuda castelli e città di approvvigionamento.
<p>13 Disponeva di molta manodopera nelle città di Giuda. A Gerusalemme risiedevano i suoi guerrieri soldati valorosi.
<p>14 Ecco il loro censimento secondo i casati. Per Giuda erano comandanti di migliaia Adna il comandante e con lui trecentomila soldati valorosi;
<p>15 alle sue dipendenze c’era il comandante Giovanni e con lui duecentoottantamila soldati;
<p>16 alle sue dipendenze c’era Amasia figlio di Zicrì votato al Signore e con lui duecentomila soldati valorosi.
<p>17 Per Beniamino Eliadà soldato valoroso e con lui duecentomila armati di arco e di scudo.
<p>18 Alle sue dipendenze c’era Iozabàd e con lui centoottantamila armati per la guerra.
<p>19 Tutti costoro erano al servizio del re oltre quelli che il re aveva stabiliti nelle fortezze in tutto Giuda.
<h4>18</h4>
<p>1 Giòsafat che aveva ricchezza e gloria in abbondanza si imparentò con Acab.
<p>2 Dopo alcuni anni scese da Acab a Samaria; Acab uccise per lui e per la gente del suo seguito pecore e buoi in quantità e lo persuase ad attaccare con lui Ramot di Gàlaad.
<p>3 Acab re d’Israele disse a Giòsafat re di Giuda: «Verresti con me contro Ramot di Gàlaad?». Gli rispose: «Conta su di me come su te stesso sul mio popolo come sul tuo; sarò con te in battaglia».
<p>4 Giòsafat disse al re d’Israele: «Consulta per favore oggi stesso la parola del Signore».
<p>5 Il re d’Israele radunò i profeti quattrocento persone e domandò loro: «Dobbiamo andare contro Ramot di Gàlaad o devo rinunciare?». Risposero: «Attacca; Dio la metterà in mano al re».
<p>6 Giòsafat disse: «Non c’è qui ancora un profeta del Signore da consultare?».
<p>7 Il re d’Israele rispose a Giòsafat: «C’è ancora un uomo per consultare tramite lui il Signore ma io lo detesto perché non mi profetizza il bene ma sempre il male: è Michea figlio di Imla». Giòsafat disse: «Il re non parli così».
<p>8 Il re d’Israele chiamato un cortigiano gli ordinò: «Convoca subito Michea figlio di Imla!».
<p>9 Il re d’Israele e Giòsafat re di Giuda sedevano ognuno sul suo trono vestiti dei loro mantelli nello spiazzo all’ingresso della porta di Samaria; tutti i profeti profetizzavano davanti a loro.
<p>10 Sedecìa figlio di Chenaanà che si era fatto corna di ferro affermava: «Così dice il Signore: “Con queste cozzerai contro gli Aramei sino a finirli”».
<p>11 Tutti i profeti profetizzavano allo stesso modo: «Assali Ramot di Gàlaad avrai successo. Il Signore la metterà in mano al re».
<p>12 Il messaggero che era andato a chiamare Michea gli disse: «Ecco le parole dei profeti concordano sul successo del re; ora la tua parola sia come quella degli altri: preannuncia il successo».
<p>13 Michea rispose: «Per la vita del Signore annuncerò quanto il mio Dio mi dirà».
<p>14 Si presentò al re che gli domandò: «Michea dobbiamo andare in guerra contro Ramot di Gàlaad o rinunciare?». Gli rispose: «Attaccàtela avrete successo; i suoi abitanti saranno messi nelle vostre mani».
<p>15 Il re gli disse: «Quante volte ti devo scongiurare di non dirmi altro se non la verità nel nome del Signore?».
<p>16 Egli disse:<br/> «Vedo tutti gli Israeliti vagare sui monti<br/> come pecore che non hanno pastore.<br/> Il Signore dice:<br/> “Questi non hanno padrone;<br/> ognuno torni a casa sua in pace!”».
<p>17 Il re d’Israele disse a Giòsafat: «Non te l’avevo detto che costui non mi profetizza il bene ma solo il male?».
<p>18 Michea disse: «Perciò ascoltate la parola del Signore. Io ho visto il Signore seduto sul trono; tutto l’esercito del cielo stava alla sua destra e alla sua sinistra.
<p>19 Il Signore domandò: “Chi ingannerà Acab re d’Israele, perché salga contro Ramot di Gàlaad e vi perisca?”. Chi rispose in un modo e chi in un altro.
<p>20 Si fece avanti uno spirito che presentatosi al Signore disse: “Lo ingannerò io”. “Come?” gli domandò il Signore.
<p>21 Rispose: “Andrò e diventerò spirito di menzogna sulla bocca di tutti i suoi profeti”. Gli disse: “Lo ingannerai; certo riuscirai: va’ e fa’ così”.
<p>22 Ecco dunque il Signore ha messo uno spirito di menzogna sulla bocca di questi tuoi profeti ma il Signore a tuo riguardo parla di sciagura».
<p>23 Allora Sedecìa figlio di Chenaanà si avvicinò e percosse Michea sulla guancia dicendo: «Per quale via lo spirito del Signore è passato da me per parlare a te?».
<p>24 Michea rispose: «Ecco lo vedrai nel giorno in cui passerai di stanza in stanza per nasconderti».
<p>25 Il re d’Israele disse: «Prendete Michea e conducetelo da Amon, governatore della città e da Ioas figlio del re.
<p>26 Direte loro: “Così dice il re: Mettete costui in prigione e nutritelo con il minimo di pane e di acqua finché tornerò in pace”».
<p>27 Michea disse: «Se davvero tornerai in pace il Signore non ha parlato per mezzo mio». E aggiunse: «Popoli tutti ascoltate!».
<p>28 Il re d’Israele marciò insieme con Giòsafat re di Giuda contro Ramot di Gàlaad.
<p>29 Il re d’Israele disse a Giòsafat: «Io per combattere mi travestirò. Tu resta con i tuoi abiti». Il re d’Israele si travestì ed entrarono in battaglia.
<p>30 Il re di Aram aveva ordinato ai comandanti dei suoi carri: «Non combattete contro nessuno piccolo o grande ma unicamente contro il re d’Israele».
<p>31 Appena videro Giòsafat i comandanti dei carri dissero: «Quello è il re d’Israele!». Lo circondarono per combattere. Giòsafat lanciò un grido e il Signore gli venne in aiuto e Dio li allontanò dalla sua persona.
<p>32 I comandanti dei carri si accorsero che non era il re d’Israele e si allontanarono da lui.
<p>33 Ma un uomo tese a caso l’arco e colpì il re d’Israele fra le maglie dell’armatura e la corazza. Il re disse al suo cocchiere: «Gira, portami fuori dalla mischia perché sono ferito».
<p>34 La battaglia infuriò in quel giorno; il re d’Israele stette sul carro di fronte agli Aramei sino alla sera e morì al tramonto del sole.
<h4>19</h4>
<p>1 Giòsafat re di Giuda tornò in pace a casa a Gerusalemme.
<p>2 Il veggente Ieu, figlio di Anàni gli andò incontro e disse a Giòsafat: «Si aiuta forse un malvagio? E tu ami coloro che odiano il Signore? Per questo lo sdegno del Signore è contro di te.
<p>3 Tuttavia in te si sono trovate cose buone perché hai bruciato i pali sacri nel territorio e hai rivolto il tuo cuore a cercare Dio».
<p>4 Giòsafat rimase a Gerusalemme; poi si recò di nuovo fra il suo popolo da Bersabea alle montagne di èfraim riportandolo al Signore Dio dei loro padri.
<p>5 Egli stabilì giudici nel territorio in tutte le fortezze di Giuda città per città.
<p>6 Ai giudici egli raccomandò: «Guardate a quello che fate perché non giudicate per gli uomini ma per il Signore il quale sarà con voi quando pronuncerete la sentenza.
<p>7 Ora il terrore del Signore sia con voi; nell’agire badate che nel Signore nostro Dio non c’è nessuna iniquità: egli non ha preferenze personali né accetta doni».
<p>8 Anche a Gerusalemme Giòsafat costituì alcuni leviti sacerdoti e capifamiglia d’Israele per il giudizio del Signore e le liti degli abitanti di Gerusalemme.
<p>9 Egli comandò loro: «Voi agirete nel timore del Signore con fedeltà e con cuore integro.
<p>10 Su ogni causa che vi verrà presentata da parte dei vostri fratelli che abitano nelle loro città - si tratti di omicidio o di una questione che riguarda una legge o un comandamento o statuti o decreti - istruiteli in modo che non si mettano in condizione di colpa davanti al Signore e il suo sdegno non si riversi su di voi e sui vostri fratelli. Agite così e non diventerete colpevoli.
<p>11 Ecco Amaria sommo sacerdote sarà vostro capo in tutte le cose del Signore mentre Zebadia, figlio di Ismaele capo della casa di Giuda in tutte le cose del re; in qualità di scribi sono a vostra disposizione i leviti. Coraggio mettetevi al lavoro. E il Signore sia con chi è buono».
<h4>20</h4>
<p>1 In seguito i Moabiti e gli Ammoniti aiutati dai Meuniti mossero guerra a Giòsafat.
<p>2 Fu annunciato a Giòsafat: «Una grande moltitudine è venuta contro di te da oltre il mare da Edom. Ecco sono a Casesòn-Tamar cioè a Engàddi».
<p>3 Nella paura, Giòsafat si decise a cercare il Signore e indisse un digiuno per tutto Giuda.
<p>4 Quelli di Giuda si radunarono per chiedere aiuto al Signore; vennero da tutte le città di Giuda per chiedere aiuto al Signore.
<p>5 Giòsafat stando in piedi in mezzo all’assemblea di Giuda e di Gerusalemme nel tempio del Signore di fronte al nuovo cortile
<p>6 disse: «Signore Dio dei nostri padri non sei forse tu il Dio che è in cielo? Tu dòmini su tutti i regni delle nazioni. Nelle tue mani sono la forza e la potenza; nessuno può opporsi a te.
<p>7 Non hai scacciato tu nostro Dio gli abitanti di questa terra di fronte al tuo popolo Israele e non l’hai data per sempre alla discendenza del tuo amico Abramo?
<p>8 Essi l’hanno abitata e vi hanno costruito un santuario al tuo nome dicendo:
<p>9 “Se ci piomberà addosso una sciagura una spada punitrice una peste o una carestia noi ci presenteremo al tuo cospetto in questo tempio poiché il tuo nome è in questo tempio e grideremo a te dalla nostra sciagura e tu ci ascolterai e ci aiuterai”.
<p>10 Ora ecco gli Ammoniti i Moabiti e quelli della montagna di Seir nelle cui terre non hai permesso agli Israeliti di entrare, quando venivano dalla terra d’Egitto e perciò si sono tenuti lontani da quelli e non li hanno distrutti
<p>11 ecco ora ci ricompensano venendoci a scacciare dall’eredità che tu hai acquistato per noi.
<p>12 Dio nostro non vorrai renderci giustizia nei loro riguardi poiché noi non abbiamo la forza di opporci a una moltitudine così grande piombataci addosso? Non sappiamo che cosa fare; perciò i nostri occhi sono rivolti a te».
<p>13 Tutti gli abitanti di Giuda stavano in piedi davanti al Signore con i loro bambini le loro mogli e i loro figli.
<p>14 Allora lo spirito del Signore in mezzo all’assemblea fu su Iacazièl, figlio di Zaccaria figlio di Benaià figlio di Ieièl figlio di Mattania levita dei figli di Asaf.
<p>15 Egli disse: «Porgete l’orecchio voi tutti di Giuda abitanti di Gerusalemme e tu, re Giòsafat. Vi dice il Signore: “Non temete e non spaventatevi davanti a questa moltitudine immensa perché la guerra non riguarda voi ma Dio.
<p>16 Domani scendete contro di loro; ecco, saliranno per la salita di Sis. Voi li sorprenderete al termine della valle di fronte al deserto di Ieruèl.
<p>17 Non toccherà a voi combattere in tale momento; fermatevi bene ordinati e vedrete la salvezza che il Signore opererà per voi o Giuda e Gerusalemme. Non temete e non abbattetevi. Domani uscite loro incontro; il Signore sarà con voi”».
<p>18 Giòsafat s’inginocchiò con la faccia a terra; tutto Giuda e gli abitanti di Gerusalemme caddero davanti al Signore per prostrarsi davanti a lui.
<p>19 I leviti tra i figli dei Keatiti e i figli dei Coriti si alzarono a lodare il Signore Dio d’Israele a piena voce.
<p>20 La mattina dopo si alzarono presto e partirono per il deserto di Tekòa. Mentre si muovevano, Giòsafat si fermò e disse: «Ascoltatemi Giuda e abitanti di Gerusalemme! Credete nel Signore vostro Dio e sarete saldi; credete nei suoi profeti e riuscirete».
<p>21 Quindi, consigliatosi con il popolo mise i cantori del Signore e i salmisti vestiti con paramenti sacri schierati davanti agli uomini in armi perché lodassero il Signore dicendo:<br/> «Rendete grazie al Signore,<br/> perché il suo amore è per sempre».
<p>22 Appena cominciarono i loro canti di esultanza e di lode il Signore tese un agguato contro gli Ammoniti i Moabiti e quelli della montagna di Seir venuti contro Giuda e furono sconfitti.
<p>23 Gli Ammoniti e i Moabiti insorsero contro gli abitanti della montagna di Seir per votarli allo sterminio e distruggerli. Quando ebbero finito con gli abitanti della montagna di Seir contribuirono a distruggersi a vicenda.
<p>24 Quando quelli di Giuda raggiunsero la collina da dove si vedeva il deserto si voltarono verso la moltitudine ed ecco: non c’erano che cadaveri gettati per terra senza alcun superstite.
<p>25 Giòsafat e la sua gente andarono a raccogliere la loro preda. Vi trovarono in abbondanza bestiame ricchezze vesti e oggetti preziosi. Ne presero più di quanto ne potessero portare. Passarono tre giorni a raccogliere il bottino perché esso era molto abbondante.
<p>26 Il quarto giorno si radunarono nella valle di Beracà poiché là benedissero il Signore chiamarono quel luogo valle di Beracà come è ancora oggi.
<p>27 Quindi tutto Giuda e tutti quelli di Gerusalemme, con Giòsafat alla testa partirono per tornare a Gerusalemme pieni di gioia perché il Signore li aveva riempiti di letizia a danno dei loro nemici.
<p>28 Entrarono in Gerusalemme diretti al tempio del Signore fra suoni di arpe di cetre e di trombe.
<p>29 Quando si seppe che il Signore aveva combattuto contro i nemici d’Israele il terrore di Dio si diffuse su tutti i regni del mondo.
<p>30 Il regno di Giòsafat rimase tranquillo; Dio gli aveva concesso tregua su tutte le frontiere.
<p>31 Giòsafat regnò su Giuda. Aveva trentacinque anni quando divenne re; regnò venticinque anni a Gerusalemme. Sua madre si chiamava Azubà figlia di Silchì.
<p>32 Seguì la via di Asa suo padre non si allontanò da essa facendo ciò che è retto agli occhi del Signore.
<p>33 Ma non scomparvero le alture; il popolo non aveva ancora diretto il cuore verso il Dio dei suoi padri.
<p>34 Le altre gesta di Giòsafat dalle prime alle ultime ecco sono descritte negli atti di Ieu, figlio di Anàni inseriti nel libro dei re d’Israele.
<p>35 In seguito Giòsafat re di Giuda si alleò con Acazia re d’Israele che agiva con malvagità.
<p>36 Egli si associò a lui per costruire navi capaci di raggiungere Tarsis. Allestirono le navi a Esion-Ghèber.
<p>37 Ma Elièzer figlio di Dodavàu di Maresà profetizzò contro Giòsafat dicendo: «Poiché ti sei alleato con Acazia, il Signore ha aperto una breccia nei tuoi lavori». Le navi si sfasciarono e non poterono partire per Tarsis.
<h4>21</h4>
<p>1 Giòsafat si addormentò con i suoi padri fu sepolto con loro nella Città di Davide e al suo posto divenne re suo figlio Ioram.
<p>2 I suoi fratelli figli di Giòsafat erano Azaria Iechièl Zaccaria Azariàu, Michele e Sefatia; tutti costoro erano figli di Giòsafat re d’Israele.
<p>3 Il padre aveva dato loro ricchi doni: argento oro e oggetti preziosi insieme con fortezze in Giuda; il regno però l’aveva assegnato a Ioram perché era il primogenito.
<p>4 Ioram prese in possesso il regno di suo padre e quando si fu rafforzato uccise di spada tutti i suoi fratelli e con loro anche alcuni capi d’Israele.
<p>5 Quando divenne re Ioram aveva trentadue anni; regnò a Gerusalemme otto anni.
<p>6 Seguì la via dei re d’Israele, come aveva fatto la casa di Acab perché sua moglie era figlia di Acab. Fece ciò che è male agli occhi del Signore.
<p>7 Ma il Signore non volle distruggere la casa di Davide a causa dell’alleanza che aveva concluso con Davide e secondo la promessa fattagli di lasciare sempre una lampada per lui e per i suoi figli.
<p>8 Nei suoi giorni Edom si ribellò al dominio di Giuda e si elesse un re.
<p>9 Allora Ioram con i suoi comandanti sconfinò con tutti i carri. Egli si mosse di notte e sconfisse gli Edomiti che l’avevano accerchiato insieme con i comandanti dei carri.
<p>10 Tuttavia Edom si è sottratto al dominio di Giuda fino ad oggi. In quel tempo anche Libna si ribellò al suo dominio perché Ioram aveva abbandonato il Signore Dio dei suoi padri.
<p>11 Egli inoltre eresse alture sui monti di Giuda, fece prostituire gli abitanti di Gerusalemme e fece traviare Giuda.
<p>12 Gli giunse da parte del profeta Elia uno scritto che diceva: «Dice il Signore Dio di Davide, tuo padre: “Poiché non hai seguito la via di Giòsafat tuo padre né la via di Asa re di Giuda
<p>13 ma hai seguito la via dei re d’Israele hai fatto prostituire Giuda e gli abitanti di Gerusalemme come ha fatto la casa di Acab e inoltre hai ucciso i tuoi fratelli della famiglia di tuo padre, uomini migliori di te
<p>14 ecco il Signore sta per colpire con un grave disastro il tuo popolo i tuoi figli le tue mogli e tutti i tuoi beni.
<p>15 Tu soffrirai gravi malattie una malattia intestinale tale che per essa le tue viscere ti usciranno nel giro di due anni”».
<p>16 Il Signore risvegliò contro Ioram l’ostilità dei Filistei e degli Arabi che abitano al confine con gli Etiopi.
<p>17 Costoro attaccarono Giuda vi penetrarono portando via tutti i beni trovati nella reggia e persino i suoi figli e le sue mogli. Non gli rimase nessun figlio se non Ioacàz il più piccolo.
<p>18 Dopo tutto questo il Signore lo colpì con una malattia intestinale inguaribile.
<p>19 Andò avanti per più di un anno; verso la fine del secondo anno gli uscirono le viscere per la gravità della malattia e così morì fra dolori atroci. E per lui il popolo non fece fuochi d’aromi come gli aromi bruciati per i suoi padri.
<p>20 Quando divenne re egli aveva trentadue anni; regnò a Gerusalemme otto anni. Se ne andò senza lasciare rimpianti; lo seppellirono nella Città di Davide ma non nei sepolcri dei re.
<h4>22</h4>
<p>1 Gli abitanti di Gerusalemme proclamarono re al suo posto Acazia il minore dei figli perché tutti quelli più anziani erano stati uccisi dalla banda che era penetrata con gli Arabi nell’accampamento. Così divenne re Acazia figlio di Ioram re di Giuda.
<p>2 Quando divenne re Acazia aveva quarantadue anni; regnò un anno a Gerusalemme. Sua madre si chiamava Atalia ed era figlia di Omri.
<p>3 Anch’egli seguì la via della casa di Acab perché sua madre lo consigliava ad agire da malvagio.
<p>4 Fece ciò che è male agli occhi del Signore come la casa di Acab perché dopo la morte di suo padre costoro per sua rovina erano i suoi consiglieri.
<p>5 Su loro consiglio egli andò alla guerra con Ioram figlio di Acab re d’Israele contro Cazaèl re di Aram a Ramot di Gàlaad; ma gli Aramei ferirono Ioram
<p>6 che tornò a curarsi a Izreèl per le ferite ricevute a Rama mentre combatteva contro Cazaèl re di Aram. Acazia figlio di Ioram re di Giuda scese a visitare Ioram figlio di Acab a Izreèl perché era malato.
<p>7 Fu volontà di Dio che Acazia per sua rovina andasse da Ioram. Difatti quando giunse uscì con Ioram incontro a Ieu figlio di Nimsì che il Signore aveva unto perché distruggesse la casa di Acab.
<p>8 Mentre faceva giustizia della casa di Acab Ieu trovò i comandanti di Giuda e i nipoti di Acazia suoi servi e li uccise.
<p>9 Egli fece ricercare Acazia e lo catturarono mentre era nascosto a Samaria; lo condussero da Ieu che lo uccise. Ma lo seppellirono perché dicevano: «è figlio di Giòsafat che ha ricercato il Signore con tutto il cuore».<br/> Nella casa di Acazia nessuno era in grado di regnare.
<p>10 Atalia madre di Acazia visto che era morto suo figlio si accinse a sterminare tutta la discendenza regale della casa di Giuda.
<p>11 Ma Iosabàt figlia del re prese Ioas figlio di Acazia sottraendolo ai figli del re destinati alla morte e lo portò assieme alla sua nutrice nella camera dei letti; così Iosabàt figlia del re Ioram e moglie del sacerdote Ioiadà - era anche sorella di Acazia - nascose Ioas ad Atalia che perciò non lo mise a morte.
<p>12 Rimase nascosto presso di lei nel tempio di Dio per sei anni; intanto Atalia regnava sul paese.
<h4>23</h4>
<p>1 Nell’anno settimo Ioiadà sentendosi sicuro mandò a prendere i comandanti delle centinaia cioè Azaria figlio di Ierocàm Ismaele figlio di Giovanni Azaria figlio di Obed, Maasia figlio di Adaià ed Elisafàt figlio di Zicrì e concluse un’alleanza con loro.
<p>2 Percorsero Giuda e radunarono i leviti da tutte le città di Giuda e i capi dei casati d’Israele; essi vennero a Gerusalemme.
<p>3 Tutta l’assemblea concluse un’alleanza con il re nel tempio di Dio. Ioiadà disse loro: «Ecco il figlio del re. Deve regnare come ha promesso il Signore ai figli di Davide.
<p>4 Questo è ciò che dovrete fare: la terza parte di voi che inizia il servizio di sabato sacerdoti e leviti farà la guardia alle porte;
<p>5 un altro terzo starà nella reggia e un terzo alla porta di Iesod mentre tutto il popolo starà nei cortili del tempio del Signore.
<p>6 Nessuno entri nel tempio del Signore se non i sacerdoti e i leviti di servizio: costoro vi entreranno perché sono santi; tutto il popolo osserverà l’ordine del Signore.
<p>7 I leviti circonderanno il re ognuno con l’arma in pugno e chiunque tenti di entrare nel tempio sia messo a morte. Saranno con il re in tutti i suoi movimenti».
<p>8 I leviti e tutti quelli di Giuda fecero quanto aveva comandato il sacerdote Ioiadà. Ognuno prese i suoi uomini quelli che entravano in servizio il sabato e quelli che smontavano il sabato perché il sacerdote Ioiadà non aveva licenziato le classi uscenti.
<p>9 Il sacerdote Ioiadà consegnò ai comandanti di centinaia lance scudi grandi e piccoli già appartenenti al re Davide, che erano nel tempio di Dio.
<p>10 Dispose tutto il popolo ognuno con l’arma in pugno, dall’angolo destro del tempio fino all’angolo sinistro lungo l’altare e l’edificio in modo da circondare il re.
<p>11 Fecero uscire il figlio del re e gli consegnarono il diadema e il mandato; lo proclamarono re. Ioiadà e i suoi figli lo unsero e acclamarono: «Viva il re!».
<p>12 Quando sentì le grida del popolo che acclamando correva verso il re Atalia si presentò al popolo nel tempio del Signore.
<p>13 Guardò ed ecco che il re stava presso la colonna all’ingresso i comandanti e i trombettieri circondavano il re mentre tutto il popolo della terra era in festa e suonava le trombe. I cantori con gli strumenti musicali intonavano i canti di lode. Atalia si stracciò le vesti e gridò: «Congiura congiura!».
<p>14 Il sacerdote Ioiadà fece uscire i comandanti delle centinaia preposti all’esercito e disse: «Conducetela fuori in mezzo alle file e chiunque la segue venga ucciso di spada». Il sacerdote infatti aveva detto: «Non uccidetela nel tempio del Signore».
<p>15 Le misero addosso le mani e lei raggiunse la reggia attraverso l’ingresso della porta dei Cavalli e là essi l’uccisero.
<p>16 Ioiadà concluse un’alleanza tra sé il popolo tutto e il re affinché fosse il popolo del Signore.
<p>17 Tutto il popolo entrò nel tempio di Baal e lo demolì ne fece a pezzi gli altari e le immagini e ammazzò Mattàn sacerdote di Baal davanti agli altari.
<p>18 Ioiadà affidò la sorveglianza del tempio ai sacerdoti e ai leviti che Davide aveva diviso in classi per il tempio perché offrissero olocausti al Signore come sta scritto nella legge di Mosè fra gioia e canti secondo le disposizioni di Davide.
<p>19 Stabilì i portieri alle porte del tempio perché non vi entrasse nessun impuro per qualsiasi motivo.
<p>20 Prese i comandanti di centinaia i notabili e quanti avevano autorità fra il popolo come anche tutto il popolo della terra e fece scendere il re dal tempio del Signore. Attraverso la porta superiore lo condussero nella reggia e lo fecero sedere sul trono regale.
<p>21 Tutto il popolo della terra era in festa e la città rimase tranquilla: Atalia era stata uccisa con la spada.
<h4>24</h4>
<p>1 Quando divenne re Ioas aveva sette anni; regnò quarant’anni a Gerusalemme. Sua madre, di Bersabea si chiamava Sibìa.
<p>2 Ioas fece ciò che è retto agli occhi del Signore finché visse il sacerdote Ioiadà.
<p>3 Ioiadà gli diede due mogli ed egli generò figli e figlie.
<p>4 In seguito Ioas decise di restaurare il tempio del Signore.
<p>5 Radunò i sacerdoti e i leviti e disse loro: «Andate nelle città di Giuda e raccogliete ogni anno da tutto Israele denaro per restaurare il tempio del vostro Dio. Cercate di sollecitare il lavoro». Ma i leviti non mostrarono nessuna fretta.
<p>6 Allora il re convocò Ioiadà il capo e gli disse: «Perché non hai richiesto ai leviti che portassero da Giuda e da Gerusalemme la tassa prescritta da Mosè servo del Signore e fissata dall’assemblea d’Israele per la tenda della Testimonianza?
<p>7 L’empia Atalia infatti e i suoi adepti hanno dilapidato il tempio di Dio; hanno adoperato per i Baal perfino tutte le cose consacrate del tempio del Signore».
<p>8 Per ordine del re fecero una cassa che posero alla porta del tempio del Signore all’esterno.
<p>9 Quindi fecero un proclama in Giuda e a Gerusalemme perché si portasse al Signore la tassa imposta da Mosè servo di Dio a Israele nel deserto.
<p>10 Tutti i comandanti e tutto il popolo si rallegrarono e portarono il denaro che misero nella cassa fino a riempirla.
<p>11 Quando la cassa veniva portata per l’ispezione regale affidata ai leviti ed essi vedevano che c’era molto denaro allora veniva lo scriba del re e l’ispettore del sommo sacerdote vuotavano la cassa quindi la prendevano e la ricollocavano al suo posto. Facevano così ogni giorno e così misero insieme molto denaro.
<p>12 Il re e Ioiadà lo diedero agli esecutori dei lavori addetti al tempio del Signore ed essi impegnarono scalpellini e falegnami per il restauro del tempio del Signore; anche lavoratori del ferro e del bronzo si misero al lavoro per riparare il tempio del Signore.
<p>13 Gli esecutori dei lavori si misero all’opera e nelle loro mani le riparazioni progredirono; essi riportarono il tempio di Dio in buono stato e lo consolidarono.
<p>14 Quando ebbero finito portarono davanti al re e a Ioiadà il resto del denaro e con esso fecero arredi per il tempio del Signore: vasi per il servizio e per gli olocausti coppe e altri oggetti d’oro e d’argento. Finché visse Ioiadà si offrirono sempre olocausti nel tempio del Signore.
<p>15 Ioiadà divenuto vecchio e sazio di anni morì a centotrenta anni.
<p>16 Lo seppellirono nella Città di Davide con i re perché aveva agito bene in Israele per il servizio del Signore e per il suo tempio.
<p>17 Dopo la morte di Ioiadà i comandanti di Giuda andarono a prostrarsi davanti al re che allora diede loro ascolto.
<p>18 Costoro trascurarono il tempio del Signore Dio dei loro padri per venerare i pali sacri e gli idoli. Per questa loro colpa l’ira di Dio fu su Giuda e su Gerusalemme.
<p>19 Il Signore mandò loro profeti perché li facessero ritornare a lui. Questi testimoniavano contro di loro ma non furono ascoltati.
<p>20 Allora lo spirito di Dio investì Zaccaria figlio del sacerdote Ioiadà che si alzò in mezzo al popolo e disse: «Dice Dio: “Perché trasgredite i comandi del Signore? Per questo non avete successo; poiché avete abbandonato il Signore anch’egli vi abbandona”».
<p>21 Ma congiurarono contro di lui e per ordine del re lo lapidarono nel cortile del tempio del Signore.
<p>22 Il re Ioas non si ricordò del favore fattogli da Ioiadà padre di Zaccaria ma ne uccise il figlio che morendo disse: «Il Signore veda e ne chieda conto!».
<p>23 All’inizio dell’anno successivo salì contro Ioas l’esercito degli Aramei. Essi vennero in Giuda e a Gerusalemme sterminarono fra il popolo tutti i comandanti e inviarono l’intero bottino al re di Damasco.
<p>24 L’esercito degli Aramei era venuto con pochi uomini ma il Signore mise nelle loro mani un grande esercito perché essi avevano abbandonato il Signore Dio dei loro padri. Essi fecero giustizia di Ioas.
<p>25 Quando furono partiti lasciandolo gravemente malato i suoi ministri ordirono una congiura contro di lui perché aveva versato il sangue del figlio del sacerdote Ioiadà e lo uccisero nel suo letto. Così egli morì e lo seppellirono nella Città di Davide ma non nei sepolcri dei re.
<p>26 Questi furono i congiurati contro di lui: Zabad figlio di Simeàt l’Ammonita e Iozabàd figlio di Simrìt il Moabita.
<p>27 Quanto riguarda i suoi figli la quantità dei tributi da lui riscossi il restauro del tempio di Dio sono cose descritte nella memoria del libro dei Re. Al suo posto divenne re suo figlio Amasia.
<h4>25</h4>
<p>1 Quando divenne re Amasia aveva venticinque anni; regnò ventinove anni a Gerusalemme. Sua madre era di Gerusalemme e si chiamava Ioaddàn.
<p>2 Egli fece ciò che è retto agli occhi del Signore ma non con cuore perfetto.
<p>3 Quando il regno fu saldo nelle sue mani, giustiziò i suoi ufficiali che avevano ucciso il re suo padre.
<p>4 Ma non fece morire i loro figli secondo quanto è scritto nel libro della legge di Mosè ove il Signore prescrive: «Non moriranno i padri per una colpa dei figli né moriranno i figli per una colpa dei padri. Ognuno morirà per il proprio peccato».
<p>5 Amasia riunì quelli di Giuda e li distribuì secondo i casati sotto comandanti di migliaia e sotto comandanti di centinaia per tutto Giuda e Beniamino. Fece un censimento dai vent’anni in su e trovò che c’erano trecentomila uomini scelti abili alla guerra armati di lancia e di scudo.
<p>6 Egli assoldò da Israele centomila soldati valorosi per cento talenti d’argento.
<p>7 Gli si presentò un uomo di Dio che gli disse: «O re non si unisca a te l’esercito d’Israele perché il Signore non è con Israele né con alcuno dei figli di èfraim.
<p>8 Altrimenti va’ fa’ pure raffòrzati per la battaglia; Dio ti farà stramazzare davanti al nemico poiché Dio ha la forza per aiutare e per abbattere».
<p>9 Amasia rispose all’uomo di Dio: «Che ne sarà dei cento talenti che ho dato per la schiera d’Israele?». L’uomo di Dio rispose: «Il Signore può darti molto più di questo».
<p>10 Amasia congedò la schiera venuta a lui da èfraim perché se ne tornasse a casa; ma la loro ira si accese contro Giuda e tornarono a casa loro pieni d’ira.
<p>11 Amasia fattosi animo andò a capo del suo popolo nella valle del Sale ove sconfisse diecimila figli di Seir.
<p>12 Quelli di Giuda ne catturarono diecimila vivi e condottili sulla cima della roccia li precipitarono giù si sfracellarono tutti.
<p>13 I componenti della schiera che Amasia aveva congedato perché non andassero con lui alla guerra assalirono le città di Giuda da Samaria a Bet-Oron uccidendo in esse tremila persone e facendo un immenso bottino.
<p>14 Tornato dalla strage compiuta sugli Edomiti Amasia fece portare le divinità dei figli di Seir e le costituì suoi dèi; si prostrò davanti a loro e offrì loro incenso.
<p>15 Perciò l’ira del Signore si accese contro Amasia; gli mandò un profeta che gli disse: «Perché ti sei rivolto a dèi che non sono stati capaci di liberare il loro popolo dalla tua mano?».
<p>16 Mentre questi gli parlava il re lo interruppe: «Forse ti abbiamo costituito consigliere del re? Non insistere! Perché vuoi farti uccidere?». Il profeta non insistette ma disse: «Vedo che Dio ha deciso di distruggerti perché hai fatto questo e non hai dato retta al mio consiglio».
<p>17 Consigliatosi Amasia re di Giuda mandò a dire a Ioas figlio di Ioacàz figlio di Ieu re d’Israele: «Vieni affrontiamoci!».
<p>18 Ioas re d’Israele fece rispondere ad Amasia re di Giuda: «Il cardo del Libano mandò a dire al cedro del Libano: Da’ in moglie tua figlia a mio figlio. Ma passò una bestia selvatica del Libano e calpestò il cardo.
<p>19 Tu ripeti: Ecco ho sconfitto Edom! E il tuo cuore ti ha esaltato gloriandosi. Ma stattene nella tua casa! Perché ti precipiti in una disfatta? Potresti soccombere tu e Giuda con te».
<p>20 Ma Amasia non lo ascoltò. Era volontà di Dio che fossero consegnati nelle mani del nemico, perché si erano rivolti agli dèi di Edom.
<p>21 Allora Ioas re d’Israele si mosse; si affrontarono lui e Amasia re di Giuda a Bet-Semes, che appartiene a Giuda.
<p>22 Giuda fu sconfitto di fronte a Israele e ognuno fuggì nella propria tenda.
<p>23 Ioas re d’Israele fece prigioniero Amasia re di Giuda figlio di Ioas figlio di Ioacàz a Bet-Semes. Condottolo a Gerusalemme aprì una breccia nelle mura di Gerusalemme dalla porta di èfraim fino alla porta dell’Angolo per quattrocento cubiti.
<p>24 Prese tutto l’oro l’argento e tutti gli oggetti trovati nel tempio di Dio che erano affidati a Obed-Edom i tesori della reggia e gli ostaggi e tornò a Samaria.
<p>25 Amasia figlio di Ioas re di Giuda visse quindici anni dopo la morte di Ioas figlio di Ioacàz re d’Israele.
<p>26 Le altre gesta di Amasia dalle prime alle ultime non sono forse descritte nel libro dei re di Giuda e d’Israele?
<p>27 Dopo che Amasia si fu allontanato dal Signore si ordì contro di lui una congiura a Gerusalemme. Egli fuggì a Lachis ma lo fecero inseguire fino a Lachis dove l’uccisero.
<p>28 Lo caricarono su cavalli e lo seppellirono con i suoi padri nella città di Giuda.
<h4>26</h4>
<p>1 Tutto il popolo di Giuda prese Ozia che aveva sedici anni e lo fece re al posto di suo padre Amasia.
<p>2 Egli ricostruì Elat riannettendola a Giuda dopo che il re si era addormentato con i suoi padri.
<p>3 Ozia aveva sedici anni quando divenne re; regnò a Gerusalemme cinquantadue anni. Sua madre era di Gerusalemme e si chiamava Iecolia.
<p>4 Egli fece ciò che è retto agli occhi del Signore, come aveva fatto Amasia suo padre.
<p>5 Egli cercò Dio finché visse Zaccaria che l’aveva istruito nella visione di Dio e finché egli cercò il Signore Dio lo fece prosperare.
<p>6 Uscito in guerra contro i Filistei smantellò le mura di Gat di Iabne e di Asdod; costruì piazzeforti nel territorio di Asdod e in quello dei Filistei.
<p>7 Dio lo aiutò contro i Filistei contro gli Arabi che risiedevano a Gur-Baal e contro i Meuniti.
<p>8 Gli Ammoniti pagavano un tributo a Ozia la cui fama giunse sino alla frontiera egiziana perché egli era divenuto molto potente.
<p>9 Ozia costruì torri a Gerusalemme alla porta dell’Angolo e alla porta della Valle e sul Cantone e le fortificò.
<p>10 Costruì anche torri nella steppa e scavò molte cisterne perché possedeva numeroso bestiame nella Sefela e nell’altopiano; aveva contadini e vignaioli sui monti e sulle colline perché egli amava l’agricoltura.
<p>11 Ozia possedeva un esercito di combattenti abili alla guerra divisi in schiere secondo il numero del loro censimento compiuto dallo scriba Ieièl e dall’ispettore Maasia agli ordini di Anania uno dei comandanti del re.
<p>12 Tutti i capifamiglia di quei soldati valorosi ammontavano a duemilaseicento.
<p>13 Da loro dipendeva un esercito di trecentosettemilacinquecento combattenti di grande valore a difesa del re contro il nemico.
<p>14 A loro cioè a tutto l’esercito Ozia fornì scudi e lance elmi corazze archi e pietre per le fionde.
<p>15 A Gerusalemme aveva fatto costruire macchine, inventate da un esperto che collocò sulle torri e sugli angoli per scagliare frecce e grandi pietre. La fama di Ozia giunse in regioni lontane; fu infatti straordinario l’aiuto che ricevette e così divenne potente.
<p>16 Ma in seguito a tanta potenza il suo cuore si insuperbì fino a rovinarsi. Difatti prevaricò nei confronti del Signore suo Dio. Penetrò nell’aula del tempio del Signore per bruciare incenso sull’altare.
<p>17 Dietro a lui entrò il sacerdote Azaria con ottanta sacerdoti del Signore uomini virtuosi.
<p>18 Questi si opposero al re Ozia dicendogli: «Non tocca a te Ozia offrire l’incenso al Signore ma ai sacerdoti figli di Aronne che sono stati consacrati per offrire l’incenso. Esci dal santuario perché hai prevaricato. Non hai diritto alla gloria che viene dal Signore Dio».
<p>19 Ozia che teneva in mano il braciere per offrire l’incenso si adirò. Mentre sfogava la sua collera contro i sacerdoti gli spuntò la lebbra sulla fronte davanti ai sacerdoti nel tempio del Signore presso l’altare dell’incenso.
<p>20 Azaria sommo sacerdote e tutti i sacerdoti si voltarono verso di lui che apparve con la lebbra sulla fronte. Lo fecero uscire in fretta di là anch’egli si precipitò per uscire poiché il Signore l’aveva colpito.
<p>21 Il re Ozia rimase lebbroso fino al giorno della sua morte. Egli abitò in una casa d’isolamento come lebbroso escluso dal tempio del Signore. Suo figlio Iotam era a capo della reggia e governava il popolo della terra.
<p>22 Le altre gesta di Ozia dalle prime alle ultime le ha descritte il profeta Isaia figlio di Amoz.
<p>23 Ozia si addormentò con i suoi padri e lo seppellirono con i suoi padri nel campo presso le tombe dei re perché si diceva: «è un lebbroso». Al suo posto divenne re suo figlio Iotam.
<h4>27</h4>
<p>1 Quando Iotam divenne re aveva venticinque anni; regnò sedici anni a Gerusalemme. Sua madre si chiamava Ierusà figlia di Sadoc.
<p>2 Egli fece ciò che è retto agli occhi del Signore come aveva fatto Ozia suo padre ma non entrò nell’aula del tempio del Signore e il popolo continuava a pervertirsi.
<p>3 Egli restaurò la porta superiore del tempio; lavorò molto anche per le mura dell’Ofel.
<p>4 Ricostruì città sulle montagne di Giuda; costruì castelli e torri nelle zone boscose.
<p>5 Attaccò il re degli Ammoniti vincendolo. Gli Ammoniti gli diedero in quell’anno cento talenti d’argento diecimila <i>kor</i> di grano e altrettanti d’orzo. Altrettanto gli consegnarono gli Ammoniti anche il secondo e il terzo anno.
<p>6 Iotam divenne potente perché aveva sempre tenuto una condotta fedele nei confronti del Signore suo Dio.
<p>7 Le altre gesta di Iotam tutte le sue guerre e la sua condotta sono descritte nel libro dei re d’Israele e di Giuda.
<p>8 Quando divenne re aveva venticinque anni; regnò sedici anni a Gerusalemme.
<p>9 Iotam si addormentò con i suoi padri lo seppellirono nella Città di Davide e al suo posto divenne re suo figlio Acaz.
<h4>28</h4>
<p>1 Quando Acaz divenne re aveva vent’anni; regnò sedici anni a Gerusalemme. Non fece ciò che è retto agli occhi del Signore come Davide suo padre.
<p>2 Seguì le vie dei re d’Israele; fece perfino fondere statue per i Baal.
<p>3 Egli bruciò incenso nella valle di Ben-Innòm; fece passare i suoi figli per il fuoco secondo gli abomini delle nazioni che il Signore aveva scacciato davanti agli Israeliti.
<p>4 Sacrificava e bruciava incenso sulle alture sui colli e sotto ogni albero verde.
<p>5 Ma il Signore suo Dio lo consegnò nelle mani del re degli Aramei i quali lo vinsero e gli catturarono un gran numero di prigionieri che condussero in Damasco. Fu consegnato anche nelle mani del re d’Israele che gli inflisse una grande sconfitta.
<p>6 Pekach figlio di Romelia in un giorno uccise centoventimila uomini in Giuda tutti uomini di valore perché avevano abbandonato il Signore Dio dei loro padri.
<p>7 Zicrì un eroe di èfraim uccise Maasia figlio del re e Azrikàm prefetto del palazzo ed Elkanà il secondo dopo il re.
<p>8 Gli Israeliti condussero in prigionia tra i propri fratelli duecentomila persone fra donne figli e figlie; essi raccolsero anche una preda abbondante che portarono a Samaria.
<p>9 C’era là un profeta del Signore di nome Oded. Costui uscì incontro all’esercito che giungeva a Samaria e disse: «Ecco a causa dello sdegno contro Giuda il Signore, Dio dei vostri padri li ha consegnati nelle vostre mani; ma voi li avete massacrati con un furore tale che è giunto fino al cielo.
<p>10 Ora voi dite di soggiogare come vostri schiavi e schiave i figli di Giuda e di Gerusalemme. Ma non siete proprio voi colpevoli nei confronti del Signore vostro Dio?
<p>11 Ora ascoltatemi e rimandate i prigionieri che avete catturato in mezzo ai vostri fratelli, perché l'ardore dell'ira del Signore è su di voi».
<p>12 Alcuni capi tra gli Efraimiti cioè Azaria figlio di Giovanni Berechia figlio di Mesillemòt Ezechia figlio di Sallum e Amasà figlio di Cadlài insorsero contro quanti tornavano dalla guerra
<p>13 dicendo loro: «Non portate qui i prigionieri perché su di noi pesa già una colpa nei confronti del Signore. Voi intendete aumentare i nostri peccati e le nostre colpe, mentre la nostra colpa è già grande e su Israele incombe un’ira ardente».
<p>14 I soldati allora rilasciarono i prigionieri e la preda davanti ai capi e a tutta l’assemblea.
<p>15 Alcuni uomini designati per nome si presero cura dei prigionieri. Quanti erano nudi li rivestirono e li calzarono con capi di vestiario presi dal bottino diedero loro da mangiare e da bere li medicarono con unzioni; quindi trasportando su asini gli inabili a marciare li condussero a Gerico città delle palme, presso i loro fratelli. Poi tornarono a Samaria.
<p>16 In quel tempo il re Acaz mandò a chiedere aiuto al re d’Assiria.
<p>17 Gli Edomiti erano venuti ancora una volta e avevano sconfitto Giuda e fatto prigionieri.
<p>18 Anche i Filistei si erano sparsi per le città della Sefela e del Negheb di Giuda occupando Bet-Semes, àialon Ghederòt Soco con le dipendenze Timna con le dipendenze e Ghimzo con le dipendenze e vi si erano insediati.
<p>19 Questo accadde perché il Signore aveva umiliato Giuda a causa di Acaz re d’Israele che aveva permesso ogni licenza in Giuda ed era stato infedele al Signore.
<p>20 Tiglat-Pilèser re d’Assiria venne contro di lui e lo oppresse anziché sostenerlo.
<p>21 Acaz spogliò il tempio del Signore il palazzo del re e dei prìncipi e consegnò tutto all’Assiria ma non ne ricevette alcun aiuto.
<p>22 Anche quando si trovava alle strette continuava a essere infedele al Signore: così era il re Acaz.
<p>23 Sacrificò agli dèi di Damasco che lo avevano sconfitto dicendo: «Poiché gli dèi dei re di Aram portano a loro aiuto io sacrificherò a essi e mi aiuteranno». In realtà essi provocarono la sua caduta e quella di tutto Israele.
<p>24 Acaz radunò gli arredi del tempio di Dio e li fece a pezzi; chiuse le porte del tempio di Dio mentre eresse altari in tutti i crocicchi di Gerusalemme.
<p>25 In tutte le città di Giuda eresse alture per bruciare incenso ad altri dèi provocando così lo sdegno del Signore Dio dei suoi padri.
<p>26 Le altre gesta di lui e tutte le sue imprese dalle prime alle ultime sono descritte nel libro dei re di Giuda e d’Israele.
<p>27 Acaz si addormentò con i suoi padri e lo seppellirono in città a Gerusalemme ma non lo collocarono nei sepolcri dei re d’Israele. Al suo posto divenne re suo figlio Ezechia.
<h4>29</h4>
<p>1 Ezechia divenne re a venticinque anni; regnò ventinove anni a Gerusalemme. Sua madre si chiamava Abia figlia di Zaccaria.
<p>2 Fece ciò che è retto agli occhi del Signore come aveva fatto Davide suo padre.
<p>3 Nel primo anno del suo regno nel primo mese aprì le porte del tempio e le restaurò.
<p>4 Fece venire i sacerdoti e i leviti e dopo averli radunati nella piazza d’oriente,
<p>5 disse loro: «Ascoltatemi leviti! Ora santificatevi e poi santificate il tempio del Signore, Dio dei vostri padri e portate fuori l’impurità dal santuario.
<p>6 I nostri padri sono stati infedeli e hanno commesso ciò che è male agli occhi del Signore nostro Dio che essi avevano abbandonato distogliendo lo sguardo dalla dimora del Signore e voltandole le spalle.
<p>7 Hanno chiuso perfino le porte del vestibolo spento le lampade non hanno offerto più incenso né olocausti nel santuario al Dio d’Israele.
<p>8 Perciò l’ira del Signore si è riversata su Giuda e su Gerusalemme ed egli ha reso gli abitanti oggetto di terrore di stupore e di scherno come potete vedere con i vostri occhi.
<p>9 Ora ecco i nostri padri sono caduti di spada; i nostri figli le nostre figlie e le nostre mogli sono andati per questo in prigionia.
<p>10 Ora io ho deciso di concludere un’alleanza con il Signore Dio d’Israele perché si allontani da noi l’ardore della sua ira.
<p>11 Figli miei non siate negligenti perché il Signore ha scelto voi per stare alla sua presenza per servirlo per essere suoi ministri e per offrirgli incenso».
<p>12 Si alzarono allora i seguenti leviti: Macat figlio di Amasài Gioele figlio di Azaria dei Keatiti; dei figli di Merarì: Kis figlio di Abdì e Azaria figlio di Ieallelèl; dei Ghersoniti: Iòach figlio di Zimmà ed Eden figlio di Iòach;
<p>13 dei figli di Elisafàn: Simrì e Ieièl; dei figli di Asaf: Zaccaria e Mattania;
<p>14 dei figli di Eman: Iechièl e Simei; dei figli di Iedutù n: Semaià e Uzzièl.
<p>15 Essi riunirono i fratelli e si santificarono; quindi entrarono secondo il comando del re e le prescrizioni del Signore per purificare il tempio del Signore.
<p>16 I sacerdoti entrarono nell’interno del tempio del Signore per purificarlo; portarono fuori nel cortile del tempio del Signore ogni impurità trovata nell’aula del Signore. I leviti l’ammucchiarono per portarla fuori nel torrente Cedron.
<p>17 Il primo giorno del primo mese cominciarono la purificazione; nel giorno ottavo del mese entrarono nel vestibolo del Signore e purificarono il tempio del Signore in otto giorni. Finirono il sedici del primo mese.
<p>18 Quindi entrarono negli appartamenti reali di Ezechia e gli dissero: «Abbiamo purificato tutto il tempio del Signore l’altare degli olocausti con tutti gli utensili e la tavola dei pani dell’offerta con tutti gli utensili.
<p>19 Abbiamo rinnovato e consacrato tutti gli utensili che il re Acaz con empietà aveva messo da parte durante il suo regno. Ecco stanno davanti all’altare del Signore».
<p>20 Allora il re Ezechia alzatosi riunì i capi della città e salì al tempio del Signore.
<p>21 Portarono sette giovenchi sette arieti sette agnelli e sette capri per offrirli per la casa reale per il santuario e per Giuda in sacrificio per il peccato. Il re ordinò ai sacerdoti figli di Aronne di offrirli in olocausto sull’altare del Signore.
<p>22 Sgozzarono i giovenchi quindi i sacerdoti ne raccolsero il sangue e lo sparsero sull’altare. Sgozzarono gli arieti e ne sparsero il sangue sull’altare. Sgozzarono gli agnelli e ne sparsero il sangue sull’altare.
<p>23 Quindi fecero avvicinare i capri per il sacrificio per il peccato davanti al re e all’assemblea che imposero loro le mani.
<p>24 I sacerdoti li sgozzarono e ne sparsero il sangue sull’altare quale sacrificio per il peccato in espiazione per tutto Israele perché il re aveva ordinato l’olocausto e il sacrificio per il peccato per tutto Israele.
<p>25 Egli inoltre assegnò il loro posto ai leviti nel tempio del Signore con cimbali arpe e cetre secondo le disposizioni di Davide di Gad veggente del re e del profeta Natan poiché si trattava di un comando del Signore comunicato per mezzo dei suoi profeti.
<p>26 Quando i leviti ebbero preso posto con gli strumenti musicali di Davide e i sacerdoti con le loro trombe
<p>27 Ezechia ordinò di offrire gli olocausti sull’altare. Quando iniziò l’olocausto cominciarono anche i canti del Signore al suono delle trombe e con l’accompagnamento degli strumenti di Davide re d’Israele.
<p>28 Tutta l’assemblea si prostrò mentre si cantavano inni e si suonavano le trombe; tutto questo durò fino alla fine dell’olocausto.
<p>29 Terminato l’olocausto il re e tutti i presenti si inginocchiarono e si prostrarono.
<p>30 Il re Ezechia e i suoi capi ordinarono ai leviti di lodare il Signore con le parole di Davide e del veggente Asaf; lo lodarono con entusiasmo poi si inchinarono e si prostrarono.
<p>31 Allora Ezechia presa la parola disse: «Ora siete incaricati ufficialmente del servizio del Signore. Avvicinatevi e portate qui le vittime e i sacrifici di lode nel tempio del Signore». L’assemblea portò le vittime e i sacrifici di lode mentre quelli dal cuore generoso offrirono olocausti.
<p>32 Il numero degli olocausti offerti dall’assemblea fu di settanta giovenchi cento arieti duecento agnelli tutti per l’olocausto in onore del Signore.
<p>33 Le offerte sacre furono di seicento giovenchi e tremila pecore.
<p>34 I sacerdoti erano troppo pochi e non bastavano a scorticare tutti gli olocausti perciò i loro fratelli i leviti li aiutarono finché non terminò il lavoro e finché i sacerdoti non si furono santificati poiché i leviti erano stati più zelanti dei sacerdoti nel santificarsi.
<p>35 Ci fu anche un abbondante olocausto del grasso dei sacrifici di comunione e delle libagioni connesse con l’olocausto. Così fu ristabilito il culto nel tempio del Signore.
<p>36 Ezechia con tutto il popolo gioì perché Dio aveva ben disposto il popolo; ogni cosa infatti era stata compiuta rapidamente.
<h4>30</h4>
<p>1 Ezechia mandò messaggeri per tutto Israele e Giuda e scrisse anche lettere a èfraim e a Manasse per convocare tutti nel tempio del Signore a Gerusalemme a celebrare la Pasqua per il Signore Dio d’Israele.
<p>2 Il re i capi e tutta l’assemblea di Gerusalemme decisero di celebrare la Pasqua nel secondo mese.
<p>3 Infatti non avevano potuto celebrarla nel tempo fissato perché i sacerdoti non si erano santificati in numero sufficiente e il popolo non si era radunato a Gerusalemme.
<p>4 La proposta piacque al re e a tutta l’assemblea.
<p>5 Stabilirono di proclamare con bando in tutto Israele da Bersabea a Dan che tutti venissero a celebrare a Gerusalemme la Pasqua per il Signore Dio d’Israele perché molti non avevano osservato le norme prescritte.
<p>6 Partirono i corrieri con lettere da parte del re e dei capi per recarsi in tutto Israele e Giuda. Secondo l’ordine del re dicevano: «Israeliti fate ritorno al Signore Dio di Abramo di Isacco e di Israele ed egli ritornerà a quanti fra voi sono scampati dalla mano dei re d’Assiria.
<p>7 Non siate come i vostri padri e i vostri fratelli infedeli al Signore Dio dei loro padri che perciò li ha abbandonati alla desolazione come vedete.
<p>8 Ora non siate di dura cervice come i vostri padri date la mano al Signore venite nel santuario che egli ha consacrato per sempre. Servite il Signore vostro Dio e si allontanerà da voi l’ardore della sua ira.
<p>9 Difatti se fate ritorno al Signore i vostri fratelli e i vostri figli troveranno compassione presso coloro che li hanno deportati; ritorneranno in questa terra poiché il Signore vostro Dio è misericordioso e pietoso e non distoglierà lo sguardo da voi se voi farete ritorno a lui».
<p>10 I corrieri passarono di città in città nel territorio di èfraim e di Manasse fino a Zàbulon ma la gente li derideva e si faceva beffe di loro.
<p>11 Solo alcuni di Aser di Manasse e di Zàbulon si umiliarono e vennero a Gerusalemme.
<p>12 In Giuda invece si manifestò la mano di Dio e generò negli uomini un cuore concorde per eseguire il comando del re e dei capi secondo la parola del Signore.
<p>13 Si riunì a Gerusalemme una grande folla per celebrare la festa degli Azzimi nel secondo mese; fu un’assemblea molto numerosa.
<p>14 Cominciarono a eliminare gli altari che si trovavano a Gerusalemme; eliminarono anche tutti gli altari dei profumi e li gettarono nel torrente Cedron.
<p>15 Essi immolarono la Pasqua il quattordici del secondo mese; i sacerdoti e i leviti pieni di vergogna si santificarono e quindi portarono gli olocausti nel tempio del Signore.
<p>16 Occuparono il proprio posto secondo le regole fissate per loro nella legge di Mosè uomo di Dio. I sacerdoti facevano aspersioni con il sangue che ricevevano dalle mani dei leviti
<p>17 perché molti dell’assemblea non si erano santificati. I leviti si occupavano dell’uccisione degli agnelli pasquali per quanti non erano puri per consacrarli al Signore.
<p>18 In realtà la maggioranza della gente, fra cui molti provenienti da èfraim da Manasse da ìssacar e da Zàbulon non si era purificata; mangiarono la Pasqua senza fare quanto è prescritto. Ezechia pregò per loro: «Il Signore che è buono liberi dalla colpa
<p>19 chiunque abbia il cuore disposto a cercare Dio ossia il Signore Dio dei suoi padri anche senza la purificazione necessaria per il santuario».
<p>20 Il Signore esaudì Ezechia e risparmiò il popolo.
<p>21 Gli Israeliti che si trovavano a Gerusalemme celebrarono la festa degli Azzimi per sette giorni con grande gioia mentre i sacerdoti e i leviti lodavano ogni giorno il Signore suonando con tutte le forze per il Signore.
<p>22 Ezechia parlò al cuore di tutti i leviti che avevano dimostrato grande avvedutezza nei riguardi del Signore; per sette giorni parteciparono al banchetto solenne offrirono sacrifici di comunione e lodarono il Signore Dio dei loro padri.
<p>23 Tutta l’assemblea decise di festeggiare altri sette giorni; così passarono ancora sette giorni di gioia.
<p>24 Difatti Ezechia re di Giuda aveva donato all’assemblea mille giovenchi e settemila pecore; anche i capi avevano donato all’assemblea mille giovenchi e diecimila pecore. I sacerdoti si santificarono in gran numero.
<p>25 Tutta l’assemblea di Giuda i sacerdoti e i leviti tutta l’assemblea venuta da Israele i forestieri venuti dal territorio d’Israele e gli abitanti di Giuda furono pieni di gioia.
<p>26 Ci fu una gioia straordinaria a Gerusalemme perché dal tempo di Salomone figlio di Davide re d’Israele non c’era mai stata una cosa simile a Gerusalemme.
<p>27 I sacerdoti e i leviti si levarono a benedire il popolo; la loro voce fu ascoltata e la loro preghiera raggiunse la sua santa dimora nel cielo.
<h4>31</h4>
<p>1 Quando tutto questo finì tutti gli Israeliti presenti andarono nelle città di Giuda a infrangere le stele a tagliare i pali sacri e ad abbattere completamente le alture e gli altari da tutto Giuda e Beniamino e in èfraim e Manasse. Poi tutti gli Israeliti tornarono nelle loro città ognuno nella sua proprietà.
<p>2 Ezechia ricostituì le classi dei sacerdoti e dei leviti secondo le loro funzioni assegnando a ognuno ai sacerdoti e ai leviti il proprio servizio riguardo all’olocausto e ai sacrifici di comunione, per celebrare e lodare con inni e per servire alle porte degli accampamenti del Signore.
<p>3 Una parte dei beni del re era per gli olocausti del mattino e della sera gli olocausti dei sabati dei noviluni e delle feste come sta scritto nella legge del Signore.
<p>4 Egli ordinò al popolo agli abitanti di Gerusalemme di consegnare ai sacerdoti e ai leviti la loro parte perché questi potessero attendere alla legge del Signore.
<p>5 Appena si diffuse quest’ordine gli Israeliti offrirono in abbondanza le primizie del grano del mosto dell’olio del miele e di ogni altro prodotto agricolo e la decima abbondante di ogni cosa.
<p>6 E gli Israeliti e i Giudei che abitavano nelle città di Giuda, portarono anche loro la decima degli armenti e delle greggi come anche la decima dei doni consacrati al Signore, loro Dio facendone grandi mucchi.
<p>7 Nel terzo mese si cominciò a fare i mucchi che furono completati nel settimo mese.
<p>8 Vennero Ezechia e i capi; visti i mucchi benedissero il Signore e il popolo d’Israele.
<p>9 Ezechia interrogò i sacerdoti e i leviti riguardo ai mucchi
<p>10 e il sommo sacerdote Azaria della casa di Sadoc gli rispose: «Da quando si è cominciato a portare l’offerta nel tempio del Signore noi abbiamo mangiato e ci siamo saziati ma ne è rimasta in abbondanza perché il Signore ha benedetto il suo popolo; ne è rimasta questa grande quantità».
<p>11 Ezechia allora ordinò che si preparassero stanze nel tempio del Signore. Le prepararono.
<p>12 Vi depositarono scrupolosamente le offerte le decime e le cose consacrate. A tali cose presiedeva il levita Conania alle cui dipendenze era il fratello Simei.
<p>13 Iechièl Azazia Nacat, Asaèl Ierimòt Iozabàd Elièl Ismachia Macat e Benaià erano sorveglianti, sotto la direzione di Conania e di suo fratello Simei per ordine del re Ezechia e di Azaria sovrintendente al tempio di Dio.
<p>14 Cori figlio di Imna levita custode della porta d’oriente era preposto alle offerte spontanee fatte a Dio; egli distribuiva quanto si prelevava per l’offerta al Signore e le cose santissime.
<p>15 Da lui dipendevano Eden Miniamìn Giosuè Semaià Amaria e Secania nelle città sacerdotali come distributori fedeli tra i loro fratelli grandi e piccoli secondo le loro classi
<p>16 oltre ai maschi registrati dai tre anni in su; questi entravano ogni giorno nel tempio del Signore per il loro servizio secondo le loro funzioni e secondo le loro classi.
<p>17 La registrazione dei sacerdoti era fatta secondo i loro casati; quella dei leviti dai vent’anni in su secondo le loro funzioni e secondo le loro classi.
<p>18 Erano registrati con tutti i bambini le mogli i figli e le figlie di tutta la comunità poiché dovevano consacrarsi con fedeltà a ciò che è sacro.
<p>19 Per i figli di Aronne ossia per i sacerdoti residenti in campagna nelle zone attorno alle loro città in ogni città c’erano uomini designati per nome per distribuire la parte dovuta a ogni maschio fra i sacerdoti e a ogni registrato fra i leviti.
<p>20 Ezechia fece lo stesso in tutto Giuda; egli fece ciò che è buono retto e leale davanti al Signore suo Dio.
<p>21 Quanto aveva intrapreso per il servizio del tempio di Dio per la legge e per i comandamenti cercando il suo Dio lo fece con tutto il cuore; per questo ebbe successo.
<h4>32</h4>
<p>1 Dopo questi fatti e queste prove di fedeltà venne Sennàcherib re d’Assiria. Penetrato in Giuda assediò le città fortificate e ordinò di espugnarle.
<p>2 Ezechia vide l’avanzata di Sennàcherib che si dirigeva verso Gerusalemme per assediarla.
<p>3 Egli decise con i suoi comandanti e con i suoi prodi di ostruire le acque sorgive che erano fuori della città. Essi l’aiutarono.
<p>4 Si radunò un popolo numeroso per ostruire tutte le sorgenti e il torrente che scorreva attraverso la regione dicendo: «Perché dovrebbero venire i re d’Assiria e trovare acqua in abbondanza?».
<p>5 Agì da forte: ricostruì tutta la parte diroccata delle mura vi innalzò torri e al di fuori un altro muro fortificò il Millo della Città di Davide e preparò armi in abbondanza e scudi.
<p>6 Designò capi militari sopra il popolo; li radunò presso di sé nella piazza della porta della città e così parlò al loro cuore:
<p>7 «Siate forti e coraggiosi! Non temete e non abbattetevi davanti al re d’Assiria e davanti a tutta la moltitudine che l’accompagna perché con noi c’è uno più grande di quello che è con lui.
<p>8 Con lui c’è un braccio di carne con noi c’è il Signore nostro Dio per aiutarci e per combattere le nostre battaglie». Il popolo rimase rassicurato dalle parole di Ezechia re di Giuda.
<p>9 In seguito Sennàcherib re d’Assiria mandò i suoi servitori a Gerusalemme, mentre egli con tutte le forze assaliva Lachis per dire a Ezechia re di Giuda e a tutti quelli di Giuda che erano a Gerusalemme:
<p>10 «Così parla Sennàcherib re d’Assiria: “In chi avete fiducia voi per restare a Gerusalemme assediata?
<p>11 Ezechia non vi inganna forse per farvi morire di fame e di sete quando asserisce: Il Signore nostro Dio ci libererà dalle mani del re d’Assiria?
<p>12 Egli non è forse lo stesso Ezechia che ha eliminato le sue alture e i suoi altari dicendo a Giuda e a Gerusalemme: Vi prostrerete davanti a un solo altare e su di esso soltanto offrirete incenso?
<p>13 Non sapete che cosa abbiamo fatto io e i miei padri a tutti i popoli del mondo? Forse gli dèi delle nazioni del mondo hanno potuto liberare i loro paesi dalla mia mano?
<p>14 Quale fra tutti gli dèi di quelle nazioni che i miei padri avevano votato allo sterminio ha potuto liberare il suo popolo dalla mia mano? Potrà il vostro Dio liberarvi dalla mia mano?
<p>15 Ora non vi inganni Ezechia e non vi seduca in questa maniera! Non credetegli perché nessun dio di qualsiasi nazione o regno ha potuto liberare il suo popolo dalla mia mano e dalle mani dei miei padri. Nemmeno i vostri dèi vi libereranno dalla mia mano!”».
<p>16 Parlarono ancora i suoi servitori contro il Signore Dio e contro Ezechia suo servo.
<p>17 Sennàcherib aveva scritto anche lettere insultando il Signore Dio d’Israele e parlando contro di lui in questi termini: «Come gli dèi delle nazioni del mondo non hanno potuto liberare i loro popoli dalla mia mano così il Dio di Ezechia non libererà dalla mia mano il suo popolo».
<p>18 Gli inviati gridarono a gran voce in giudaico al popolo di Gerusalemme che stava sulle mura per spaventarlo e atterrirlo al fine di occuparne la città.
<p>19 Essi parlarono del Dio di Gerusalemme come di uno degli dèi degli altri popoli della terra opera di mani d’uomo.
<p>20 Allora il re Ezechia e il profeta Isaia figlio di Amoz pregarono a questo riguardo e gridarono al cielo.
<p>21 Il Signore mandò un angelo che sterminò tutti i soldati valorosi ogni condottiero e ogni comandante nel campo del re d’Assiria. Questi se ne tornò con la vergogna sul volto nella sua terra. Entrò nel tempio del suo dio dove alcuni suoi figli nati dalle sue viscere, l’uccisero di spada.
<p>22 Così il Signore salvò Ezechia e gli abitanti di Gerusalemme dalla mano di Sennàcherib re d’Assiria e dalla mano di tutti gli altri e concesse loro tregua alle frontiere.
<p>23 Allora molti portarono offerte al Signore a Gerusalemme e oggetti preziosi a Ezechia re di Giuda che dopo queste cose aumentò di prestigio agli occhi di tutte le nazioni.
<p>24 In quei giorni Ezechia si ammalò mortalmente. Egli pregò il Signore che l’esaudì e operò un prodigio per lui.
<p>25 Ma Ezechia non corrispose ai benefici a lui concessi perché il suo cuore si era insuperbito; per questo su di lui su Giuda e su Gerusalemme si riversò l’ira divina.
<p>26 Tuttavia Ezechia si umiliò della superbia del suo cuore e a lui si associarono gli abitanti di Gerusalemme; per questo l’ira del Signore non si abbatté su di loro durante i giorni di Ezechia.
<p>27 Ezechia ebbe ricchezze e gloria in abbondanza. Egli si costruì depositi per l’argento, l’oro le pietre preziose gli aromi gli scudi e per qualsiasi cosa preziosa
<p>28 magazzini per i prodotti del grano del mosto e dell’olio stalle per ogni genere di bestiame ovili per le pecore.
<p>29 Si edificò città ebbe molto bestiame minuto e grosso perché Dio gli aveva concesso beni molto grandi.
<p>30 Ezechia chiuse l’apertura superiore delle acque del Ghicon convogliandole in basso verso il lato occidentale della Città di Davide. Ezechia riuscì in ogni sua impresa.
<p>31 Ma quando i capi di Babilonia gli inviarono messaggeri per informarsi sul prodigio avvenuto nel paese Dio l’abbandonò per metterlo alla prova e conoscerne completamente il cuore.
<p>32 Le altre gesta di Ezechia e le sue opere di pietà sono descritte nella visione del profeta Isaia figlio di Amoz nel libro dei re di Giuda e d’Israele.
<p>33 Ezechia si addormentò con i suoi padri e lo seppellirono nella salita dei sepolcri dei figli di Davide. Alla sua morte gli resero omaggio tutto Giuda e gli abitanti di Gerusalemme. Al suo posto divenne re suo figlio Manasse.
<h4>33</h4>
<p>1 Quando divenne re Manasse aveva dodici anni; regnò cinquantacinque anni a Gerusalemme.
<p>2 Fece ciò che è male agli occhi del Signore secondo gli abomini delle nazioni che il Signore aveva scacciato davanti agli Israeliti.
<p>3 Costruì di nuovo le alture che suo padre Ezechia aveva demolito eresse altari ai Baal fece pali sacri si prostrò davanti a tutto l’esercito del cielo e lo servì.
<p>4 Costruì altari nel tempio del Signore riguardo al quale il Signore aveva detto: «A Gerusalemme porrò il mio nome per sempre».
<p>5 Eresse altari a tutto l’esercito del cielo nei due cortili del tempio del Signore.
<p>6 Fece passare i suoi figli per il fuoco nella valle di Ben-Innòm si affidò a vaticini, presagi e magie istituì negromanti e indovini. Compì in molte maniere ciò che è male agli occhi del Signore provocando il suo sdegno.
<p>7 Collocò l’immagine dell’idolo, che aveva fatto scolpire nel tempio di Dio riguardo al quale Dio aveva detto a Davide e a Salomone suo figlio: «In questo tempio e a Gerusalemme che ho scelto fra tutte le tribù d’Israele porrò il mio nome per sempre.
<p>8 Non permetterò più che il piede degli Israeliti erri lontano dal suolo che io ho destinato ai vostri padri purché si impegnino a osservare tutto quello che ho comandato loro secondo tutta la legge gli statuti e i decreti comunicati per mezzo di Mosè».
<p>9 Manasse spinse Giuda e gli abitanti di Gerusalemme a fare peggio delle nazioni che il Signore aveva estirpato davanti agli Israeliti.
<p>10 Il Signore parlò a Manasse e al suo popolo ma non gli prestarono attenzione.
<p>11 Allora il Signore mandò contro di loro i comandanti dell’esercito del re assiro; essi presero Manasse con uncini lo legarono con catene di bronzo e lo condussero a Babilonia.
<p>12 Ridotto in tale miseria egli placò il volto del Signore suo Dio e si umiliò molto di fronte al Dio dei suoi padri.
<p>13 Egli lo pregò e Dio si lasciò commuovere esaudì la sua supplica e lo fece tornare a Gerusalemme nel suo regno; così Manasse riconobbe che il Signore è Dio.
<p>14 In seguito egli costruì il muro esterno della Città di Davide a occidente del Ghicon nella valle fino alla porta dei Pesci e circondò l’Ofel e lo sollevò a notevole altezza. In tutte le fortezze di Giuda egli pose comandanti dell’esercito.
<p>15 Rimosse gli dèi degli stranieri e l’idolo dal tempio del Signore insieme con tutti gli altari che egli aveva costruito sul monte del tempio del Signore e a Gerusalemme e gettò tutto fuori della città.
<p>16 Restaurò l’altare del Signore e offrì su di esso sacrifici di comunione e di lode e comandò a Giuda di servire il Signore Dio d’Israele.
<p>17 Tuttavia il popolo continuava a sacrificare sulle alture anche se lo faceva in onore del Signore suo Dio.
<p>18 Le altre gesta di Manasse la preghiera al suo Dio e le parole che i veggenti gli comunicarono a nome del Signore Dio d’Israele ecco sono descritte negli atti dei re d’Israele.
<p>19 La sua preghiera e come fu esaudito tutta la sua colpa e la sua infedeltà le località ove costruì alture eresse pali sacri e immagini scolpite prima della sua umiliazione sono descritte negli atti di Cozài.
<p>20 Manasse si addormentò con i suoi padri lo seppellirono nel suo palazzo e al suo posto divenne re suo figlio Amon.
<p>21 Quando divenne re Amon aveva ventidue anni; regnò due anni a Gerusalemme.
<p>22 Egli fece ciò che è male agli occhi del Signore come Manasse suo padre. Amon offrì sacrifici a tutti gli idoli eretti da Manasse suo padre e li servì.
<p>23 Non si umiliò davanti al Signore come si era umiliato Manasse suo padre; anzi Amon aumentò le sue colpe.
<p>24 I suoi ufficiali congiurarono contro di lui e l’uccisero nel suo palazzo.
<p>25 Ma il popolo della terra colpì quanti avevano congiurato contro il re Amon e proclamò re al suo posto suo figlio Giosia.
<h4>34</h4>
<p>1 Quando divenne re Giosia aveva otto anni; regnò trentun anni a Gerusalemme.
<p>2 Fece ciò che è retto agli occhi del Signore seguendo le vie di Davide suo padre, senza deviare né a destra né a sinistra.
<p>3 Nell’anno ottavo del suo regno quando era ancora un ragazzo cominciò a cercare il Dio di Davide suo padre. Nel dodicesimo anno cominciò a purificare Giuda e Gerusalemme dalle alture dai pali sacri e dalle immagini scolpite o fuse.
<p>4 Sotto i suoi occhi furono demoliti gli altari dei Baal, infranse gli altari per l’incenso che vi erano sopra distrusse i pali sacri e le immagini scolpite o fuse, riducendoli in polvere che sparse sui sepolcri di coloro che avevano sacrificato a tali cose.
<p>5 Le ossa dei sacerdoti le bruciò sui loro altari; così purificò Giuda e Gerusalemme.
<p>6 Lo stesso fece nelle città di Manasse di èfraim e di Simeone fino a Nèftali, nei loro villaggi circostanti.
<p>7 Demolì gli altari fece a pezzi i pali sacri e gli idoli in modo da ridurli in polvere demolì tutti gli altari per l’incenso in tutta la terra d’Israele; poi fece ritorno a Gerusalemme.
<p>8 Nell’anno diciottesimo del suo regno dopo aver purificato la terra e il tempio mandò Safan figlio di Asalia Maasia governatore della città e Iòach figlio di Ioacàz, archivista per restaurare il tempio del Signore suo Dio.
<p>9 Costoro si presentarono al sommo sacerdote Chelkia e gli consegnarono il denaro depositato nel tempio di Dio; l’avevano raccolto i leviti custodi della soglia da Manasse da èfraim e da tutto il resto d’Israele da tutto Giuda da Beniamino e dagli abitanti di Gerusalemme.
<p>10 Lo misero in mano agli esecutori dei lavori sovrintendenti al tempio del Signore ed essi lo diedero agli esecutori dei lavori che lavoravano nel tempio del Signore per consolidare e riparare il tempio.
<p>11 Lo diedero ai falegnami e ai muratori per l’acquisto di pietre da taglio e di legname per l’armatura e la travatura dei locali lasciati rovinare dai re di Giuda.
<p>12 Quegli uomini lavoravano con onestà erano stati loro preposti per la direzione Iacat e Abdia leviti dei figli di Merarì Zaccaria e Mesullàm dei figli di Keat. Leviti esperti di strumenti musicali
<p>13 sorvegliavano i portatori e dirigevano quanti compivano lavori di qualsiasi genere; altri leviti erano scribi ispettori e portieri.
<p>14 Mentre si prelevava il denaro depositato nel tempio del Signore il sacerdote Chelkia trovò il libro della legge del Signore data per mezzo di Mosè.
<p>15 Chelkia prese a parlare e disse allo scriba Safan: «Ho trovato nel tempio del Signore il libro della legge». Chelkia diede il libro a Safan.
<p>16 Safan portò il libro dal re; egli inoltre lo informò dicendo: «Quanto è stato ordinato i tuoi servitori lo eseguono.
<p>17 Hanno versato il denaro trovato nel tempio del Signore e l’hanno consegnato in mano ai sorveglianti e agli operai».
<p>18 Poi lo scriba Safan annunciò al re: «Il sacerdote Chelkia mi ha dato un libro». Safan ne lesse una parte davanti al re.
<p>19 Udite le parole della legge il re si stracciò le vesti.
<p>20 Il re comandò a Chelkia ad Achikàm figlio di Safan ad Abdon figlio di Mica allo scriba Safan e ad Asaià ministro del re:
<p>21 «Andate consultate il Signore per me e per quanti sono rimasti in Israele e in Giuda riguardo alle parole del libro che è stato trovato; grande infatti è la collera del Signore che si è riversata su di noi perché i nostri padri non hanno ascoltato le parole del Signore mettendo in pratica quanto sta scritto in questo libro».
<p>22 Chelkia insieme con coloro che il re aveva designato si recò dalla profetessa Culda moglie di Sallum figlio di Tokat figlio di Casra custode delle vesti la quale abitava nel secondo quartiere di Gerusalemme. Le parlarono in tal senso
<p>23 ed ella rispose loro: «Così dice il Signore Dio d’Israele: “Riferite all’uomo che vi ha inviati da me:
<p>24 Così dice il Signore: Ecco io farò venire una sciagura su questo luogo e sui suoi abitanti tutte le maledizioni scritte nel libro letto davanti al re di Giuda
<p>25 perché hanno abbandonato me e hanno bruciato incenso ad altri dèi per provocarmi a sdegno con tutte le opere delle loro mani; la mia collera si riverserà contro questo luogo e non si spegnerà!”.
<p>26 Al re di Giuda che vi ha inviati a consultare il Signore riferirete questo: “Così dice il Signore Dio d’Israele: Quanto alle parole che hai udito
<p>27 poiché il tuo cuore si è intenerito e ti sei umiliato davanti a Dio all’udire le sue parole contro questo luogo e contro i suoi abitanti poiché ti sei umiliato davanti a me ti sei stracciato le vesti e hai pianto davanti a me anch’io ho ascoltato, oracolo del Signore!
<p>28 Ecco io ti riunirò ai tuoi padri e sarai loro riunito nel tuo sepolcro in pace e i tuoi occhi non vedranno tutta la sciagura che io farò venire su questo luogo e sui suoi abitanti”». Quelli riferirono il messaggio al re.
<p>29 Allora il re mandò a radunare tutti gli anziani di Giuda e di Gerusalemme.
<p>30 Il re salì al tempio; erano con lui tutti gli uomini di Giuda gli abitanti di Gerusalemme i sacerdoti i leviti e tutto il popolo dal più grande al più piccolo. Lesse alla loro presenza tutte le parole del libro dell’alleanza trovato nel tempio del Signore.
<p>31 Il re in piedi presso la colonna, concluse l’alleanza davanti al Signore per seguire il Signore e osservare i suoi comandi le istruzioni e le leggi con tutto il suo cuore e con tutta la sua anima per mettere in pratica le parole dell’alleanza scritte in quel libro.
<p>32 Fece impegnare quanti si trovavano a Gerusalemme e in Beniamino. Gli abitanti di Gerusalemme agirono secondo l’alleanza di Dio Dio dei loro padri.
<p>33 Giosia rimosse tutti gli abomini da tutti i territori appartenenti agli Israeliti; costrinse quanti si trovavano in Israele a servire il Signore loro Dio. Finché egli visse non desistettero dal seguire il Signore Dio dei loro padri.
<h4>35</h4>
<p>1 Giosia celebrò a Gerusalemme la Pasqua in onore del Signore. La Pasqua fu immolata il quattordici del primo mese.
<p>2 Egli ristabilì i sacerdoti nei loro uffici e li incoraggiò al servizio del tempio del Signore.
<p>3 Egli disse ai leviti che ammaestravano tutto Israele e che si erano consacrati al Signore: «Collocate l’arca santa nel tempio costruito da Salomone figlio di Davide re d’Israele; essa non costituirà più un peso per le vostre spalle. Ora servite il Signore vostro Dio e il suo popolo Israele.
<p>4 Disponetevi secondo il vostro casato secondo le vostre classi in base alla prescrizione di Davide re d’Israele e alla prescrizione di Salomone suo figlio.
<p>5 State nel santuario a disposizione dei casati dei vostri fratelli dei figli del popolo; per i leviti ci sarà una parte in ogni casato.
<p>6 Immolate la Pasqua santificatevi e mettetevi a disposizione dei vostri fratelli secondo la parola del Signore comunicata per mezzo di Mosè».
<p>7 Giosia diede ai figli del popolo a quanti erano lì presenti del bestiame minuto cioè trentamila agnelli e capretti come vittime pasquali e in più tremila giovenchi. Ciò proveniva dai beni del re.
<p>8 I suoi capi fecero offerte spontanee per il popolo per i sacerdoti e per i leviti. Chelkia Zaccaria e Iechièl sovrintendenti al tempio di Dio diedero ai sacerdoti per i sacrifici pasquali duemilaseicento agnelli e trecento giovenchi.
<p>9 Conania Semaià e Netanèl suoi fratelli Casabia Ieièl e Iozabàd capi dei leviti diedero ai leviti per i sacrifici pasquali, cinquemila agnelli e cinquecento giovenchi.
<p>10 Così tutto fu pronto per il servizio; i sacerdoti si misero al loro posto così anche i leviti secondo le loro classi conformemente al comando del re.
<p>11 Immolarono la Pasqua: i sacerdoti spargevano il sangue mentre i leviti scorticavano.
<p>12 Misero da parte l’olocausto da distribuire ai figli del popolo secondo le divisioni per casato perché lo presentassero al Signore come sta scritto nel libro di Mosè. Lo stesso fecero per i giovenchi.
<p>13 Secondo la regola arrostirono la Pasqua sul fuoco; le parti consacrate le cossero in pentole in caldaie e in tegami e le distribuirono sollecitamente a tutto il popolo.
<p>14 Dopo, prepararono la Pasqua per se stessi e per i sacerdoti poiché i sacerdoti figli di Aronne furono occupati fino a notte nell’offrire gli olocausti e le parti grasse; per questo i leviti la prepararono per se stessi e per i sacerdoti figli di Aronne.
<p>15 I cantori figli di Asaf occupavano il loro posto, secondo le prescrizioni di Davide di Asaf di Eman e di Iedutù n veggente del re; i portieri erano alle varie porte. Costoro non dovettero allontanarsi dal loro posto perché i leviti loro fratelli prepararono per loro.
<p>16 Così in quel giorno fu disposto tutto il servizio del Signore per celebrare la Pasqua e per offrire gli olocausti sull’altare del Signore secondo l’ordine del re Giosia.
<p>17 Gli Israeliti presenti celebrarono allora la Pasqua e la festa degli Azzimi per sette giorni.
<p>18 Dal tempo del profeta Samuele non era stata celebrata una Pasqua simile in Israele; nessuno dei re d’Israele aveva celebrato una Pasqua come questa celebrata da Giosia insieme con i sacerdoti i leviti tutti quelli di Giuda e d’Israele presenti e gli abitanti di Gerusalemme.
<p>19 Questa Pasqua fu celebrata nel diciottesimo anno del regno di Giosia.
<p>20 Dopo tutto ciò dopo che Giosia aveva riorganizzato il tempio Necao re d’Egitto, salì a combattere a Càrchemis sull’Eufrate. Giosia uscì incontro a lui.
<p>21 Quegli mandò messaggeri a dirgli: «Che c’è fra me e te o re di Giuda? Io non vengo oggi contro di te ma sono in guerra contro un’altra casa e Dio mi ha imposto di affrettarmi. Pertanto non opporti a Dio che è con me affinché egli non ti distrugga».
<p>22 Ma Giosia non si ritirò. Deciso ad affrontarlo non ascoltò le parole di Necao che venivano dalla bocca di Dio e attaccò battaglia nella valle di Meghiddo.
<p>23 Gli arcieri tirarono sul re Giosia. Il re diede quest’ordine ai suoi servi: «Portatemi via perché sono ferito gravemente».
<p>24 I suoi servi lo tolsero dal suo carro lo misero in un altro suo carro e lo riportarono a Gerusalemme ove morì. Fu sepolto nei sepolcri dei suoi padri. Tutti quelli di Giuda e di Gerusalemme fecero lutto per Giosia.
<p>25 Geremia compose un lamento su Giosia; tutti i cantanti e le cantanti lo ripetono ancora oggi nei lamenti su Giosia: è diventata una tradizione in Israele. Esso è inserito fra i lamenti.
<p>26 Le altre gesta di Giosia le sue opere di pietà secondo ciò che è scritto nella legge del Signore
<p>27 le sue gesta dalle prime alle ultime sono descritte nel libro dei re d’Israele e di Giuda.
<h4>36</h4>
<p>1 Il popolo della terra prese Ioacàz figlio di Giosia e lo proclamò re al posto del padre a Gerusalemme.
<p>2 Quando divenne re Ioacàz aveva ventitré anni; regnò tre mesi a Gerusalemme.
<p>3 Il re d’Egitto lo destituì a Gerusalemme e impose alla terra un tributo di cento talenti d’argento e di un talento d’oro.
<p>4 Il re d’Egitto nominò re su Giuda e Gerusalemme il fratello Eliakìm cambiandogli il nome in Ioiakìm. Quanto al fratello di lui Ioacàz Necao lo prese e lo deportò in Egitto.
<p>5 Quando divenne re Ioiakìm aveva venticinque anni; regnò undici anni a Gerusalemme. Fece ciò che è male agli occhi del Signore suo Dio.
<p>6 Contro di lui salì Nabucodònosor re di Babilonia che lo legò con catene di bronzo per deportarlo a Babilonia.
<p>7 Nabucodònosor portò a Babilonia parte degli oggetti del tempio del Signore che depose a Babilonia nella sua reggia.
<p>8 Le altre gesta di Ioiakìm gli abomini da lui commessi e ciò che risulta a suo carico, sono descritti nel libro dei re d’Israele e di Giuda. Al suo posto divenne re suo figlio Ioiachìn.
<p>9 Quando divenne re Ioiachìn aveva diciotto anni; regnò tre mesi e dieci giorni a Gerusalemme. Fece ciò che è male agli occhi del Signore.
<p>10 All’inizio del nuovo anno il re Nabucodònosor mandò a prenderlo per deportarlo a Babilonia con gli oggetti più preziosi del tempio del Signore. Egli nominò re su Giuda e Gerusalemme suo fratello Sedecìa.
<p>11 Quando divenne re Sedecìa aveva ventun anni; regnò undici anni a Gerusalemme.
<p>12 Fece ciò che è male agli occhi del Signore suo Dio. Non si umiliò davanti al profeta Geremia che gli parlava in nome del Signore.
<p>13 Si ribellò anche al re Nabucodònosor che gli aveva fatto giurare fedeltà in nome di Dio. Egli indurì la sua cervice e si ostinò in cuor suo a non far ritorno al Signore Dio d’Israele.
<p>14 Anche tutti i capi di Giuda i sacerdoti e il popolo moltiplicarono le loro infedeltà, imitando in tutto gli abomini degli altri popoli e contaminarono il tempio che il Signore si era consacrato a Gerusalemme.
<p>15 Il Signore Dio dei loro padri mandò premurosamente e incessantemente i suoi messaggeri ad ammonirli perché aveva compassione del suo popolo e della sua dimora.
<p>16 Ma essi si beffarono dei messaggeri di Dio disprezzarono le sue parole e schernirono i suoi profeti al punto che l’ira del Signore contro il suo popolo raggiunse il culmine senza più rimedio.
<p>17 Allora il Signore fece salire contro di loro il re dei Caldei che uccise di spada i loro uomini migliori nel santuario senza pietà per i giovani per le fanciulle per i vecchi e i decrepiti. Il Signore consegnò ogni cosa nelle sue mani.
<p>18 Portò a Babilonia tutti gli oggetti del tempio di Dio grandi e piccoli i tesori del tempio del Signore e i tesori del re e dei suoi ufficiali.
<p>19 Quindi incendiarono il tempio del Signore demolirono le mura di Gerusalemme e diedero alle fiamme tutti i suoi palazzi e distrussero tutti i suoi oggetti preziosi.
<p>20 Il re deportò a Babilonia gli scampati alla spada che divennero schiavi suoi e dei suoi figli fino all’avvento del regno persiano
<p>21 attuandosi così la parola del Signore per bocca di Geremia: «Finché la terra non abbia scontato i suoi sabati essa riposerà per tutto il tempo della desolazione fino al compiersi di settanta anni».
<p>22 Nell’anno primo di Ciro re di Persia perché si adempisse la parola del Signore pronunciata per bocca di Geremia il Signore suscitò lo spirito di Ciro re di Persia che fece proclamare per tutto il suo regno anche per iscritto:
<p>23 «Così dice Ciro re di Persia: “Il Signore Dio del cielo mi ha concesso tutti i regni della terra. Egli mi ha incaricato di costruirgli un tempio a Gerusalemme che è in Giuda. Chiunque di voi appartiene al suo popolo il Signore suo Dio sia con lui e salga!”».

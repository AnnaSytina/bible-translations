<h4>1</h4>
<p>1 Nel primo racconto o Teòfilo ho trattato di tutto quello che Gesù fece e insegnò dagli inizi
<p>2 fino al giorno in cui fu assunto in cielo dopo aver dato disposizioni agli apostoli che si era scelti per mezzo dello Spirito Santo.
<p>3 Egli si mostrò a essi vivo dopo la sua passione con molte prove durante quaranta giorni, apparendo loro e parlando delle cose riguardanti il regno di Dio.
<p>4 Mentre si trovava a tavola con essi ordinò loro di non allontanarsi da Gerusalemme ma di attendere l’adempimento della promessa del Padre «quella - disse - che voi avete udito da me:
<p>5 Giovanni battezzò con acqua voi invece tra non molti giorni sarete battezzati in Spirito Santo».
<p>6 Quelli dunque che erano con lui gli domandavano: «Signore è questo il tempo nel quale ricostituirai il regno per Israele?».
<p>7 Ma egli rispose: «Non spetta a voi conoscere tempi o momenti che il Padre ha riservato al suo potere
<p>8 ma riceverete la forza dallo Spirito Santo che scenderà su di voi e di me sarete testimoni a Gerusalemme in tutta la Giudea e la Samaria e fino ai confini della terra».
<p>9 Detto questo mentre lo guardavano fu elevato in alto e una nube lo sottrasse ai loro occhi.
<p>10 Essi stavano fissando il cielo mentre egli se ne andava quand’ecco due uomini in bianche vesti si presentarono a loro
<p>11 e dissero: «Uomini di Galilea perché state a guardare il cielo? Questo Gesù che di mezzo a voi è stato assunto in cielo verrà allo stesso modo in cui l’avete visto andare in cielo».
<p>12 Allora ritornarono a Gerusalemme dal monte detto degli Ulivi che è vicino a Gerusalemme quanto il cammino permesso in giorno di sabato.
<p>13 Entrati in città salirono nella stanza al piano superiore dove erano soliti riunirsi: vi erano Pietro e Giovanni Giacomo e Andrea Filippo e Tommaso, Bartolomeo e Matteo Giacomo figlio di Alfeo Simone lo Zelota e Giuda figlio di Giacomo.
<p>14 Tutti questi erano perseveranti e concordi nella preghiera insieme ad alcune donne e a Maria la madre di Gesù , e ai fratelli di lui.
<p>15 In quei giorni Pietro si alzò in mezzo ai fratelli - il numero delle persone radunate era di circa centoventi - e disse:
<p>16 «Fratelli era necessario che si compisse ciò che nella Scrittura fu predetto dallo Spirito Santo per bocca di Davide riguardo a Giuda diventato la guida di quelli che arrestarono Gesù .
<p>17 Egli infatti era stato del nostro numero e aveva avuto in sorte lo stesso nostro ministero.
<p>18 Giuda dunque comprò un campo con il prezzo del suo delitto e poi, precipitando si squarciò e si sparsero tutte le sue viscere.
<p>19 La cosa è divenuta nota a tutti gli abitanti di Gerusalemme e così quel campo nella loro lingua, è stato chiamato Akeldamà cioè “Campo del sangue”.
<p>20 Sta scritto infatti nel libro dei Salmi:<br/> <i>La sua dimora diventi deserta</i><br/> <i>e nessuno vi abiti,</i><br/> e <i>il suo incarico lo prenda un altro</i>.
<p>21 Bisogna dunque che tra coloro che sono stati con noi per tutto il tempo nel quale il Signore Gesù ha vissuto fra noi
<p>22 cominciando dal battesimo di Giovanni fino al giorno in cui è stato di mezzo a noi assunto in cielo uno divenga testimone insieme a noi della sua risurrezione».
<p>23 Ne proposero due: Giuseppe detto Barsabba soprannominato Giusto e Mattia.
<p>24 Poi pregarono dicendo: «Tu Signore che conosci il cuore di tutti mostra quale di questi due tu hai scelto
<p>25 per prendere il posto in questo ministero e apostolato che Giuda ha abbandonato per andarsene al posto che gli spettava».
<p>26 Tirarono a sorte fra loro e la sorte cadde su Mattia che fu associato agli undici apostoli.
<h4>2</h4>
<p>1 Mentre stava compiendosi il giorno della Pentecoste si trovavano tutti insieme nello stesso luogo.
<p>2 Venne all’improvviso dal cielo un fragore quasi un vento che si abbatte impetuoso e riempì tutta la casa dove stavano.
<p>3 Apparvero loro lingue come di fuoco che si dividevano e si posarono su ciascuno di loro
<p>4 e tutti furono colmati di Spirito Santo e cominciarono a parlare in altre lingue nel modo in cui lo Spirito dava loro il potere di esprimersi.
<p>5 Abitavano allora a Gerusalemme Giudei osservanti di ogni nazione che è sotto il cielo.
<p>6 A quel rumore la folla si radunò e rimase turbata perché ciascuno li udiva parlare nella propria lingua.
<p>7 Erano stupiti e fuori di sé per la meraviglia dicevano: «Tutti costoro che parlano non sono forse Galilei?
<p>8 E come mai ciascuno di noi sente parlare nella propria lingua nativa?
<p>9 Siamo Parti Medi Elamiti abitanti della Mesopotamia della Giudea e della Cappadòcia del Ponto e dell’Asia
<p>10 della Frìgia e della Panfìlia, dell’Egitto e delle parti della Libia vicino a Cirene Romani qui residenti
<p>11 Giudei e prosèliti Cretesi e Arabi e li udiamo parlare nelle nostre lingue delle grandi opere di Dio».
<p>12 Tutti erano stupefatti e perplessi e si chiedevano l’un l’altro: «Che cosa significa questo?».
<p>13 Altri invece li deridevano e dicevano: «Si sono ubriacati di vino dolce».
<p>14 Allora Pietro con gli Undici si alzò in piedi e a voce alta parlò a loro così: «Uomini di Giudea e voi tutti abitanti di Gerusalemme vi sia noto questo e fate attenzione alle mie parole.
<p>15 Questi uomini non sono ubriachi come voi supponete: sono infatti le nove del mattino;
<p>16 accade invece quello che fu detto per mezzo del profeta Gioele:
<p>17 <i>Avverrà</i>: negli ultimi giorni - dice Dio -<br/> <i>su tutti effonderò il mio Spirito;</i><br/> <i>i vostri figli e le vostre figlie profeteranno</i>,<br/> <i>i vostri giovani avranno visioni</i><br/> <i>e i vostri anziani faranno sogni</i>.
<p>18 <i>E anche sui miei servi e sulle mie serve</i><br/> <i>in quei giorni effonderò il mio Spirito</i><br/> ed essi profeteranno.
<p>19 <i>Farò prodigi</i> lassù <i>nel cielo</i><br/> <i>e</i> segni quaggiù <i>sulla terra,</i><br/> <i>sangue fuoco e nuvole di fumo.</i>
<p>20 <i>Il sole si muterà in tenebra</i><br/> <i>e la luna in sangue,</i><br/> <i>prima che giunga il giorno del Signore</i>,<br/> <i>giorno grande e glorioso.</i>
<p>21 <i>E avverrà</i>:<br/> <i>chiunque invocherà il nome del Signore sarà salvato</i>.
<p>22 Uomini d’Israele ascoltate queste parole: Gesù di Nàzaret - uomo accreditato da Dio presso di voi per mezzo di miracoli prodigi e segni che Dio stesso fece tra voi per opera sua come voi sapete bene -
<p>23 consegnato a voi secondo il prestabilito disegno e la prescienza di Dio voi per mano di pagani l’avete crocifisso e l’avete ucciso.
<p>24 Ora Dio lo ha risuscitato liberandolo dai dolori della morte perché non era possibile che questa lo tenesse in suo potere.
<p>25 Dice infatti Davide a suo riguardo:<br/> <i>Contemplavo sempre il Signore innanzi a me;</i><br/> <i>egli sta alla mia destra perché io non vacilli.</i>
<p>26 <i>Per questo si rallegrò il mio cuore ed esultò la mia lingua,</i><br/> <i>e anche la mia carne riposerà nella speranza,</i>
<p>27 <i>perché tu non abbandonerai la mia vita negli inferi</i><br/> <i>né permetterai che il tuo Santo subisca la corruzione.</i>
<p>28 <i>Mi hai fatto conoscere le vie della vita,</i><br/> <i>mi colmerai di gioia con la tua presenza</i>.
<p>29 Fratelli mi sia lecito dirvi francamente riguardo al patriarca Davide che egli morì e fu sepolto e il suo sepolcro è ancora oggi fra noi.
<p>30 Ma poiché era profeta e sapeva che Dio gli aveva giurato solennemente di far sedere sul suo trono un suo discendente
<p>31 previde la risurrezione di Cristo e ne parlò: questi non fu abbandonato negli inferi né la sua carne subì la corruzione.
<p>32 Questo Gesù Dio lo ha risuscitato e noi tutti ne siamo testimoni.
<p>33 Innalzato dunque alla destra di Dio e dopo aver ricevuto dal Padre lo Spirito Santo promesso lo ha effuso come voi stessi potete vedere e udire.
<p>34 Davide infatti non salì al cielo; tuttavia egli dice:<br/> <i>Disse il Signore al mio Signore:</i><br/> <i>siedi alla mia destra,</i>
<p>35 <i>finché io ponga i tuoi nemici</i><br/> <i>come sgabello dei tuoi piedi.</i>
<p>36 Sappia dunque con certezza tutta la casa d’Israele che Dio ha costituito Signore e Cristo quel Gesù che voi avete crocifisso».
<p>37 All’udire queste cose si sentirono trafiggere il cuore e dissero a Pietro e agli altri apostoli: «Che cosa dobbiamo fare fratelli?».
<p>38 E Pietro disse loro: «Convertitevi e ciascuno di voi si faccia battezzare nel nome di Gesù Cristo per il perdono dei vostri peccati e riceverete il dono dello Spirito Santo.
<p>39 Per voi infatti è la promessa e per i vostri figli e per tutti quelli che sono lontani quanti ne chiamerà il Signore Dio nostro».
<p>40 Con molte altre parole rendeva testimonianza e li esortava: «Salvatevi da questa generazione perversa!».
<p>41 Allora coloro che accolsero la sua parola furono battezzati e quel giorno furono aggiunte circa tremila persone.
<p>42 Erano perseveranti nell’insegnamento degli apostoli e nella comunione nello spezzare il pane e nelle preghiere.
<p>43 Un senso di timore era in tutti e prodigi e segni avvenivano per opera degli apostoli.
<p>44 Tutti i credenti stavano insieme e avevano ogni cosa in comune;
<p>45 vendevano le loro proprietà e sostanze e le dividevano con tutti secondo il bisogno di ciascuno.
<p>46 Ogni giorno erano perseveranti insieme nel tempio e spezzando il pane nelle case prendevano cibo con letizia e semplicità di cuore
<p>47 lodando Dio e godendo il favore di tutto il popolo. Intanto il Signore ogni giorno aggiungeva alla comunità quelli che erano salvati.
<h4>3</h4>
<p>1 Pietro e Giovanni salivano al tempio per la preghiera delle tre del pomeriggio.
<p>2 Qui di solito veniva portato un uomo storpio fin dalla nascita; lo ponevano ogni giorno presso la porta del tempio detta Bella per chiedere l’elemosina a coloro che entravano nel tempio.
<p>3 Costui vedendo Pietro e Giovanni che stavano per entrare nel tempio li pregava per avere un’elemosina.
<p>4 Allora, fissando lo sguardo su di lui Pietro insieme a Giovanni disse: «Guarda verso di noi».
<p>5 Ed egli si volse a guardarli sperando di ricevere da loro qualche cosa.
<p>6 Pietro gli disse: «Non possiedo né argento né oro ma quello che ho te lo do: nel nome di Gesù Cristo il Nazareno, àlzati e cammina!».
<p>7 Lo prese per la mano destra e lo sollevò. Di colpo i suoi piedi e le caviglie si rinvigorirono
<p>8 e balzato in piedi si mise a camminare; ed entrò con loro nel tempio camminando saltando e lodando Dio.
<p>9 Tutto il popolo lo vide camminare e lodare Dio
<p>10 e riconoscevano che era colui che sedeva a chiedere l’elemosina alla porta Bella del tempio e furono ricolmi di meraviglia e stupore per quello che gli era accaduto.
<p>11 Mentre egli tratteneva Pietro e Giovanni tutto il popolo fuori di sé per lo stupore, accorse verso di loro al portico detto di Salomone.
<p>12 Vedendo ciò Pietro disse al popolo: «Uomini d’Israele perché vi meravigliate di questo e perché continuate a fissarci come se per nostro potere o per la nostra religiosità avessimo fatto camminare quest’uomo?
<p>13 <i>Il Dio di Abramo il Dio di Isacco il Dio di Giacobbe il Dio dei nostri padri</i> ha glorificato il suo servo Gesù che voi avete consegnato e rinnegato di fronte a Pilato mentre egli aveva deciso di liberarlo;
<p>14 voi invece avete rinnegato il Santo e il Giusto e avete chiesto che vi fosse graziato un assassino.
<p>15 Avete ucciso l’autore della vita ma Dio l’ha risuscitato dai morti: noi ne siamo testimoni.
<p>16 E per la fede riposta in lui il nome di Gesù ha dato vigore a quest’uomo che voi vedete e conoscete; la fede che viene da lui ha dato a quest’uomo la perfetta guarigione alla presenza di tutti voi.
<p>17 Ora fratelli io so che voi avete agito per ignoranza come pure i vostri capi.
<p>18 Ma Dio ha così compiuto ciò che aveva preannunciato per bocca di tutti i profeti che cioè il suo Cristo doveva soffrire.
<p>19 Convertitevi dunque e cambiate vita perché siano cancellati i vostri peccati
<p>20 e così possano giungere i tempi della consolazione da parte del Signore ed egli mandi colui che vi aveva destinato come Cristo cioè Gesù .
<p>21 Bisogna che il cielo lo accolga fino ai tempi della ricostituzione di tutte le cose delle quali Dio ha parlato per bocca dei suoi santi profeti fin dall’antichità.
<p>22 Mosè infatti disse: <i>Il Signore vostro Dio farà sorgere per voi dai vostri fratelli un profeta come me; voi lo ascolterete in tutto quello che egli</i> vi <i>dirà.</i>
<p>23 <i>E avverrà: chiunque non ascolterà quel profeta sarà estirpato di mezzo al popolo</i>.
<p>24 E tutti i profeti a cominciare da Samuele e da quanti parlarono in seguito annunciarono anch’essi questi giorni.
<p>25 Voi siete i figli dei profeti e dell’alleanza che Dio stabilì con i vostri padri, quando disse ad Abramo: <i>Nella tua discendenza saranno benedette tutte le nazioni della terra</i>.
<p>26 Dio dopo aver risuscitato il suo servo l’ha mandato prima di tutto a voi per portarvi la benedizione perché ciascuno di voi si allontani dalle sue iniquità».
<h4>4</h4>
<p>1 Stavano ancora parlando al popolo quando sopraggiunsero i sacerdoti il comandante delle guardie del tempio e i sadducei
<p>2 irritati per il fatto che essi insegnavano al popolo e annunciavano in Gesù la risurrezione dai morti.
<p>3 Li arrestarono e li misero in prigione fino al giorno dopo, dato che ormai era sera.
<p>4 Molti però di quelli che avevano ascoltato la Parola credettero e il numero degli uomini raggiunse circa i cinquemila.
<p>5 Il giorno dopo si riunirono in Gerusalemme i loro capi gli anziani e gli scribi
<p>6 il sommo sacerdote Anna Caifa Giovanni Alessandro e quanti appartenevano a famiglie di sommi sacerdoti.
<p>7 Li fecero comparire davanti a loro e si misero a interrogarli: «Con quale potere o in quale nome voi avete fatto questo?».
<p>8 Allora Pietro colmato di Spirito Santo disse loro: «Capi del popolo e anziani
<p>9 visto che oggi veniamo interrogati sul beneficio recato a un uomo infermo e cioè per mezzo di chi egli sia stato salvato
<p>10 sia noto a tutti voi e a tutto il popolo d’Israele: nel nome di Gesù Cristo il Nazareno che voi avete crocifisso e che Dio ha risuscitato dai morti costui vi sta innanzi risanato.
<p>11 Questo Gesù è la pietra che è stata scartata da voi costruttori e che è diventata la pietra d’angolo.
<p>12 In nessun altro c’è salvezza; non vi è infatti sotto il cielo altro nome dato agli uomini nel quale è stabilito che noi siamo salvati».
<p>13 Vedendo la franchezza di Pietro e di Giovanni e rendendosi conto che erano persone semplici e senza istruzione rimanevano stupiti e li riconoscevano come quelli che erano stati con Gesù .
<p>14 Vedendo poi in piedi vicino a loro l’uomo che era stato guarito non sapevano che cosa replicare.
<p>15 Li fecero uscire dal sinedrio e si misero a consultarsi fra loro
<p>16 dicendo: «Che cosa dobbiamo fare a questi uomini? Un segno evidente è avvenuto per opera loro; esso è diventato talmente noto a tutti gli abitanti di Gerusalemme che non possiamo negarlo.
<p>17 Ma perché non si divulghi maggiormente tra il popolo proibiamo loro con minacce di parlare ancora ad alcuno in quel nome».
<p>18 Li richiamarono e ordinarono loro di non parlare in alcun modo né di insegnare nel nome di Gesù .
<p>19 Ma Pietro e Giovanni replicarono: «Se sia giusto dinanzi a Dio obbedire a voi invece che a Dio giudicatelo voi.
<p>20 Noi non possiamo tacere quello che abbiamo visto e ascoltato».
<p>21 Quelli allora dopo averli ulteriormente minacciati non trovando in che modo poterli punire li lasciarono andare a causa del popolo perché tutti glorificavano Dio per l’accaduto.
<p>22 L’uomo infatti nel quale era avvenuto questo miracolo della guarigione aveva più di quarant’anni.
<p>23 Rimessi in libertà Pietro e Giovanni andarono dai loro fratelli e riferirono quanto avevano detto loro i capi dei sacerdoti e gli anziani.
<p>24 Quando udirono questo tutti insieme innalzarono la loro voce a Dio dicendo: «Signore <i>tu che hai creato il cielo la terra il mare e tutte le cose che in essi si trovano</i>
<p>25 tu che per mezzo dello Spirito Santo dicesti per bocca del nostro padre il tuo servo Davide:<br/> <i>Perché le nazioni si agitarono</i><br/> <i>e i popoli tramarono cose vane</i>?
<p>26 <i>Si sollevarono i re della terra</i><br/> <i>e i prìncipi si allearono insieme</i><br/> <i>contro il Signore e contro il suo Cristo</i>;
<p>27 davvero in questa città Erode e Ponzio Pilato con le nazioni e i popoli d’Israele si sono alleati contro il tuo santo servo Gesù che tu hai consacrato
<p>28 per compiere ciò che la tua mano e la tua volontà avevano deciso che avvenisse.
<p>29 E ora Signore volgi lo sguardo alle loro minacce e concedi ai tuoi servi di proclamare con tutta franchezza la tua parola,
<p>30 stendendo la tua mano affinché si compiano guarigioni segni e prodigi nel nome del tuo santo servo Gesù ».
<p>31 Quand’ebbero terminato la preghiera il luogo in cui erano radunati tremò e tutti furono colmati di Spirito Santo e proclamavano la parola di Dio con franchezza.
<p>32 La moltitudine di coloro che erano diventati credenti aveva un cuore solo e un’anima sola e nessuno considerava sua proprietà quello che gli apparteneva ma fra loro tutto era comune.
<p>33 Con grande forza gli apostoli davano testimonianza della risurrezione del Signore Gesù e tutti godevano di grande favore.
<p>34 Nessuno infatti tra loro era bisognoso perché quanti possedevano campi o case li vendevano portavano il ricavato di ciò che era stato venduto
<p>35 e lo deponevano ai piedi degli apostoli; poi veniva distribuito a ciascuno secondo il suo bisogno.
<p>36 Così Giuseppe soprannominato dagli apostoli Bàrnaba che significa «figlio dell’esortazione» un levita originario di Cipro
<p>37 padrone di un campo lo vendette e ne consegnò il ricavato deponendolo ai piedi degli apostoli.
<h4>5</h4>
<p>1 Un uomo di nome Anania con sua moglie Saffìra vendette un terreno
<p>2 e tenuta per sé d’accordo con la moglie una parte del ricavato consegnò l’altra parte deponendola ai piedi degli apostoli.
<p>3 Ma Pietro disse: «Anania perché Satana ti ha riempito il cuore cosicché hai mentito allo Spirito Santo e hai trattenuto una parte del ricavato del campo?
<p>4 Prima di venderlo non era forse tua proprietà e l’importo della vendita non era forse a tua disposizione? Perché hai pensato in cuor tuo a quest’azione? Non hai mentito agli uomini ma a Dio».
<p>5 All’udire queste parole Anania cadde a terra e spirò. Un grande timore si diffuse in tutti quelli che ascoltavano.
<p>6 Si alzarono allora i giovani lo avvolsero lo portarono fuori e lo seppellirono.
<p>7 Avvenne poi che circa tre ore più tardi entrò sua moglie ignara dell’accaduto.
<p>8 Pietro le chiese: «Dimmi: è a questo prezzo che avete venduto il campo?». Ed ella rispose: «Sì a questo prezzo».
<p>9 Allora Pietro le disse: «Perché vi siete accordati per mettere alla prova lo Spirito del Signore? Ecco qui alla porta quelli che hanno seppellito tuo marito: porteranno via anche te».
<p>10 Ella all’istante cadde ai piedi di Pietro e spirò. Quando i giovani entrarono la trovarono morta la portarono fuori e la seppellirono accanto a suo marito.
<p>11 Un grande timore si diffuse in tutta la Chiesa e in tutti quelli che venivano a sapere queste cose.
<p>12 Molti segni e prodigi avvenivano fra il popolo per opera degli apostoli. Tutti erano soliti stare insieme nel portico di Salomone;
<p>13 nessuno degli altri osava associarsi a loro ma il popolo li esaltava.
<p>14 Sempre più però venivano aggiunti credenti al Signore una moltitudine di uomini e di donne
<p>15 tanto che portavano gli ammalati persino nelle piazze ponendoli su lettucci e barelle perché quando Pietro passava almeno la sua ombra coprisse qualcuno di loro.
<p>16 Anche la folla delle città vicine a Gerusalemme accorreva portando malati e persone tormentate da spiriti impuri e tutti venivano guariti.
<p>17 Si levò allora il sommo sacerdote con tutti quelli della sua parte cioè la setta dei sadducei pieni di gelosia
<p>18 e presi gli apostoli li gettarono nella prigione pubblica.
<p>19 Ma durante la notte un angelo del Signore aprì le porte del carcere li condusse fuori e disse:
<p>20 «Andate e proclamate al popolo nel tempio tutte queste parole di vita».
<p>21 Udito questo entrarono nel tempio sul far del giorno e si misero a insegnare.<br/> Quando arrivò il sommo sacerdote con quelli della sua parte convocarono il sinedrio cioè tutto il senato dei figli d’Israele; mandarono quindi a prelevare gli apostoli nella prigione.
<p>22 Ma gli inservienti giunti sul posto non li trovarono nel carcere e tornarono a riferire:
<p>23 «Abbiamo trovato la prigione scrupolosamente sbarrata e le guardie che stavano davanti alle porte ma quando abbiamo aperto non vi abbiamo trovato nessuno».
<p>24 Udite queste parole il comandante delle guardie del tempio e i capi dei sacerdoti si domandavano perplessi a loro riguardo che cosa fosse successo.
<p>25 In quel momento arrivò un tale a riferire loro: «Ecco gli uomini che avete messo in carcere si trovano nel tempio a insegnare al popolo».
<p>26 Allora il comandante uscì con gli inservienti e li condusse via ma senza violenza per timore di essere lapidati dal popolo.
<p>27 Li condussero e li presentarono nel sinedrio; il sommo sacerdote li interrogò
<p>28 dicendo: «Non vi avevamo espressamente proibito di insegnare in questo nome? Ed ecco avete riempito Gerusalemme del vostro insegnamento e volete far ricadere su di noi il sangue di quest’uomo».
<p>29 Rispose allora Pietro insieme agli apostoli: «Bisogna obbedire a Dio invece che agli uomini.
<p>30 Il Dio dei nostri padri ha risuscitato Gesù che voi avete ucciso appendendolo a una croce.
<p>31 Dio lo ha innalzato alla sua destra come capo e salvatore, per dare a Israele conversione e perdono dei peccati.
<p>32 E di questi fatti siamo testimoni noi e lo Spirito Santo che Dio ha dato a quelli che gli obbediscono».
<p>33 All’udire queste cose essi si infuriarono e volevano metterli a morte.
<p>34 Si alzò allora nel sinedrio un fariseo di nome Gamaliele dottore della Legge stimato da tutto il popolo. Diede ordine di farli uscire per un momento
<p>35 e disse:<br/> «Uomini d’Israele badate bene a ciò che state per fare a questi uomini.
<p>36 Tempo fa sorse Tèuda infatti che pretendeva di essere qualcuno e a lui si aggregarono circa quattrocento uomini. Ma fu ucciso e quelli che si erano lasciati persuadere da lui furono dissolti e finirono nel nulla.
<p>37 Dopo di lui sorse Giuda il Galileo al tempo del censimento e indusse gente a seguirlo ma anche lui finì male e quelli che si erano lasciati persuadere da lui si dispersero.
<p>38 Ora perciò io vi dico: non occupatevi di questi uomini e lasciateli andare. Se infatti questo piano o quest’opera fosse di origine umana verrebbe distrutta;
<p>39 ma se viene da Dio non riuscirete a distruggerli. Non vi accada di trovarvi addirittura a combattere contro Dio!».<br/> Seguirono il suo parere
<p>40 e richiamati gli apostoli li fecero flagellare e ordinarono loro di non parlare nel nome di Gesù . Quindi li rimisero in libertà.
<p>41 Essi allora se ne andarono via dal sinedrio lieti di essere stati giudicati degni di subire oltraggi per il nome di Gesù .
<p>42 E ogni giorno nel tempio e nelle case non cessavano di insegnare e di annunciare che Gesù è il Cristo.
<h4>6</h4>
<p>1 In quei giorni aumentando il numero dei discepoli quelli di lingua greca mormorarono contro quelli di lingua ebraica perché nell’assistenza quotidiana venivano trascurate le loro vedove.
<p>2 Allora i Dodici convocarono il gruppo dei discepoli e dissero: «Non è giusto che noi lasciamo da parte la parola di Dio per servire alle mense.
<p>3 Dunque fratelli cercate fra voi sette uomini di buona reputazione pieni di Spirito e di sapienza ai quali affideremo questo incarico.
<p>4 Noi invece ci dedicheremo alla preghiera e al servizio della Parola».
<p>5 Piacque questa proposta a tutto il gruppo e scelsero Stefano uomo pieno di fede e di Spirito Santo Filippo, Pròcoro Nicànore Timone Parmenàs e Nicola un prosèlito di Antiòchia.
<p>6 Li presentarono agli apostoli e dopo aver pregato imposero loro le mani.
<p>7 E la parola di Dio si diffondeva e il numero dei discepoli a Gerusalemme si moltiplicava grandemente; anche una grande moltitudine di sacerdoti aderiva alla fede.
<p>8 Stefano intanto pieno di grazia e di potenza faceva grandi prodigi e segni tra il popolo.
<p>9 Allora alcuni della sinagoga detta dei Liberti dei Cirenei degli Alessandrini e di quelli della Cilìcia e dell’Asia si alzarono a discutere con Stefano
<p>10 ma non riuscivano a resistere alla sapienza e allo Spirito con cui egli parlava.
<p>11 Allora istigarono alcuni perché dicessero: «Lo abbiamo udito pronunciare parole blasfeme contro Mosè e contro Dio».
<p>12 E così sollevarono il popolo gli anziani e gli scribi gli piombarono addosso lo catturarono e lo condussero davanti al sinedrio.
<p>13 Presentarono quindi falsi testimoni che dissero: «Costui non fa che parlare contro questo luogo santo e contro la Legge.
<p>14 Lo abbiamo infatti udito dichiarare che Gesù questo Nazareno distruggerà questo luogo e sovvertirà le usanze che Mosè ci ha tramandato».
<p>15 E tutti quelli che sedevano nel sinedrio fissando gli occhi su di lui videro il suo volto come quello di un angelo.
<h4>7</h4>
<p>1 Disse allora il sommo sacerdote: «Le cose stanno proprio così?».
<p>2 Stefano rispose: «Fratelli e padri ascoltate: il Dio della gloria apparve al nostro padre Abramo quando era in Mesopotamia prima che si stabilisse in Carran
<p>3 e gli disse: <i>Esci dalla tua terra e dalla tua gente e vieni nella terra che io ti indicherò</i>.
<p>4 Allora uscito dalla terra dei Caldei si stabilì in Carran; di là dopo la morte di suo padre Dio lo fece emigrare in questa terra dove voi ora abitate.
<p>5 In essa non gli diede alcuna proprietà neppure quanto l’orma di un piede e sebbene non avesse figli promise <i>di darla in possesso a lui e alla sua discendenza dopo di lui.</i>
<p>6 Poi Dio parlò così: <i>La sua discendenza vivrà da straniera in terra altrui tenuta in schiavitù e oppressione per quattrocento anni.</i>
<p>7 <i>Ma la nazione di cui saranno schiavi io la giudicherò -</i> disse Dio - <i>e dopo ciò usciranno</i> e mi adoreranno in questo luogo.
<p>8 E gli diede l’alleanza della circoncisione. E così Abramo generò Isacco e lo circoncise l’ottavo giorno e Isacco generò Giacobbe e Giacobbe i dodici patriarchi.
<p>9 Ma i patriarchi gelosi di Giuseppe lo vendettero perché fosse condotto in Egitto. Dio però era con lui
<p>10 e lo liberò da tutte le sue tribolazioni e gli diede grazia e sapienza davanti al faraone re d’Egitto il quale lo nominò governatore dell’Egitto e di tutta la sua casa.
<p>11 Su tutto l’Egitto e su Canaan vennero carestia e grande tribolazione e i nostri padri non trovavano da mangiare.
<p>12 Giacobbe avendo udito che in Egitto c’era del cibo vi inviò i nostri padri una prima volta;
<p>13 la seconda volta Giuseppe si fece riconoscere dai suoi fratelli e così fu nota al faraone la stirpe di Giuseppe.
<p>14 Giuseppe allora mandò a chiamare suo padre Giacobbe e tutta la sua parentela in tutto settantacinque persone.
<p>15 Giacobbe discese in Egitto. Egli morì come anche i nostri padri;
<p>16 essi furono trasportati in Sichem e deposti nel sepolcro che Abramo aveva acquistato pagando in denaro dai figli di Emor a Sichem.
<p>17 Mentre si avvicinava il tempo della promessa fatta da Dio ad Abramo il popolo crebbe e si moltiplicò in Egitto
<p>18 finché <i>sorse in Egitto un altro re che non conosceva Giuseppe.</i>
<p>19 Questi agendo con inganno contro la nostra gente oppresse i nostri padri fino al punto di costringerli ad abbandonare i loro bambini perché non sopravvivessero.
<p>20 In quel tempo nacque Mosè ed era molto bello. Fu allevato per tre mesi nella casa paterna
<p>21 e quando fu abbandonato lo raccolse la figlia del faraone e lo allevò come suo figlio.
<p>22 Così Mosè venne educato in tutta la sapienza degli Egiziani ed era potente in parole e in opere.
<p>23 Quando compì quarant’anni gli venne il desiderio di fare visita ai suoi fratelli i figli d’Israele.
<p>24 Vedendone uno che veniva maltrattato ne prese le difese e vendicò l’oppresso uccidendo l’Egiziano.
<p>25 Egli pensava che i suoi fratelli avrebbero compreso che Dio dava loro salvezza per mezzo suo ma essi non compresero.
<p>26 Il giorno dopo egli si presentò in mezzo a loro mentre stavano litigando e cercava di rappacificarli. Disse: “Uomini siete fratelli! Perché vi maltrattate l’un l’altro?”.
<p>27 Ma quello che maltrattava il vicino lo respinse dicendo: “<i>Chi ti ha costituito capo e giudice sopra di noi?</i>
<p>28 <i>Vuoi forse uccidermi come ieri hai ucciso l’Egiziano?</i>”.
<p>29 A queste parole Mosè fuggì e andò a vivere da straniero nella terra di Madian dove ebbe due figli.
<p>30 Passati quarant’anni gli apparve nel deserto del monte Sinai un angelo in mezzo alla fiamma di un roveto ardente.
<p>31 Mosè rimase stupito di questa visione e mentre si avvicinava per vedere meglio venne la voce del Signore:
<p>32 “<i>Io sono il Dio dei tuoi padri il Dio di Abramo, di Isacco e di Giacobbe</i>”. Tutto tremante Mosè non osava guardare.
<p>33 Allora il Signore gli disse: <i>“Togliti i sandali dai piedi perché il luogo in cui stai è terra santa.</i>
<p>34 <i>Ho visto i maltrattamenti fatti al mio popolo in Egitto ho udito il loro gemito e sono sceso a liberarli. Ora vieni io ti mando in Egitto</i>”.
<p>35 Questo Mosè che essi avevano rinnegato dicendo: “<i>Chi ti ha costituito capo e giudice?</i>” proprio lui Dio mandò come capo e liberatore per mezzo dell’angelo che gli era apparso nel roveto.
<p>36 Egli li fece uscire compiendo prodigi e segni nella terra d’Egitto nel Mar Rosso e nel deserto per quarant’anni.
<p>37 Egli è quel Mosè che disse ai figli d’Israele: “<i>Dio farà sorgere per voi dai vostri fratelli un profeta come me</i>”.
<p>38 Egli è colui che mentre erano radunati nel deserto fu mediatore tra l’angelo che gli parlava sul monte Sinai e i nostri padri; egli ricevette parole di vita da trasmettere a noi.
<p>39 Ma i nostri padri non vollero dargli ascolto anzi lo respinsero e in cuor loro si volsero verso l’Egitto,
<p>40 dicendo ad Aronne: “<i>Fa’ per noi degli dèi che camminino davanti a noi, perché a questo Mosè che ci condusse fuori dalla terra d’Egitto non sappiamo che cosa sia accaduto</i>”.
<p>41 E in quei giorni fabbricarono un vitello e offrirono un sacrificio all’idolo e si rallegrarono per l’opera delle loro mani.
<p>42 Ma Dio si allontanò da loro e li abbandonò al culto degli astri del cielo come è scritto nel libro dei Profeti:<br/> <i>Mi avete forse offerto vittime e sacrifici</i><br/> <i>per quarant’anni nel deserto o casa d’Israele?</i>
<p>43 <i>Avete preso con voi la tenda di Moloc</i><br/> <i>e la stella del vostro dio Refan</i>,<br/> <i>immagini che vi siete fabbricate</i> per adorarle!<br/> <i>Perciò vi deporterò al di là</i> di Babilonia.
<p>44 Nel deserto i nostri padri avevano la tenda della testimonianza come colui che parlava a Mosè aveva ordinato di costruirla secondo il modello che aveva visto.
<p>45 E dopo averla ricevuta, i nostri padri con Giosuè la portarono con sé nel territorio delle nazioni che Dio scacciò davanti a loro fino ai tempi di Davide.
<p>46 Costui trovò grazia dinanzi a Dio e domandò di poter trovare una dimora per la casa di Giacobbe;
<p>47 ma fu Salomone che gli costruì una casa.
<p>48 L’Altissimo tuttavia non abita in costruzioni fatte da mano d’uomo come dice il profeta:
<p>49 <i>Il cielo è il mio trono</i><br/> <i>e la terra sgabello dei miei piedi.</i><br/> <i>Quale casa potrete costruirmi dice il Signore</i>,<br/> <i>o quale sarà il luogo del mio riposo?</i>
<p>50 <i>Non è forse la mia mano che ha creato tutte queste cose?</i>
<p>51 Testardi e incirconcisi nel cuore e nelle orecchie voi opponete sempre resistenza allo Spirito Santo. Come i vostri padri così siete anche voi.
<p>52 Quale dei profeti i vostri padri non hanno perseguitato? Essi uccisero quelli che preannunciavano la venuta del Giusto del quale voi ora siete diventati traditori e uccisori
<p>53 voi che avete ricevuto la Legge mediante ordini dati dagli angeli e non l’avete osservata».
<p>54 All’udire queste cose erano furibondi in cuor loro e digrignavano i denti contro Stefano.
<p>55 Ma egli pieno di Spirito Santo fissando il cielo vide la gloria di Dio e Gesù che stava alla destra di Dio
<p>56 e disse: «Ecco contemplo i cieli aperti e il Figlio dell’uomo che sta alla destra di Dio».
<p>57 Allora gridando a gran voce si turarono gli orecchi e si scagliarono tutti insieme contro di lui
<p>58 lo trascinarono fuori della città e si misero a lapidarlo. E i testimoni deposero i loro mantelli ai piedi di un giovane chiamato Saulo.
<p>59 E lapidavano Stefano che pregava e diceva: «Signore Gesù accogli il mio spirito».
<p>60 Poi piegò le ginocchia e gridò a gran voce: «Signore non imputare loro questo peccato». Detto questo morì.
<h4>8</h4>
<p>1 Saulo approvava la sua uccisione.<br/> In quel giorno scoppiò una violenta persecuzione contro la Chiesa di Gerusalemme; tutti ad eccezione degli apostoli si dispersero nelle regioni della Giudea e della Samaria.
<p>2 Uomini pii seppellirono Stefano e fecero un grande lutto per lui.
<p>3 Saulo intanto cercava di distruggere la Chiesa: entrava nelle case prendeva uomini e donne e li faceva mettere in carcere.
<p>4 Quelli però che si erano dispersi andarono di luogo in luogo annunciando la Parola.
<p>5 Filippo sceso in una città della Samaria predicava loro il Cristo.
<p>6 E le folle, unanimi prestavano attenzione alle parole di Filippo sentendolo parlare e vedendo i segni che egli compiva.
<p>7 Infatti da molti indemoniati uscivano spiriti impuri emettendo alte grida e molti paralitici e storpi furono guariti.
<p>8 E vi fu grande gioia in quella città.
<p>9 Vi era da tempo in città un tale di nome Simone che praticava la magia e faceva strabiliare gli abitanti della Samaria spacciandosi per un grande personaggio.
<p>10 A lui prestavano attenzione tutti piccoli e grandi e dicevano: «Costui è la potenza di Dio quella che è chiamata Grande».
<p>11 Gli prestavano attenzione perché per molto tempo li aveva stupiti con le sue magie.
<p>12 Ma quando cominciarono a credere a Filippo che annunciava il vangelo del regno di Dio e del nome di Gesù Cristo uomini e donne si facevano battezzare.
<p>13 Anche lo stesso Simone credette e dopo che fu battezzato stava sempre attaccato a Filippo. Rimaneva stupito nel vedere i segni e i grandi prodigi che avvenivano.
<p>14 Frattanto gli apostoli a Gerusalemme seppero che la Samaria aveva accolto la parola di Dio e inviarono a loro Pietro e Giovanni.
<p>15 Essi scesero e pregarono per loro perché ricevessero lo Spirito Santo;
<p>16 non era infatti ancora disceso sopra nessuno di loro ma erano stati soltanto battezzati nel nome del Signore Gesù .
<p>17 Allora imponevano loro le mani e quelli ricevevano lo Spirito Santo.
<p>18 Simone vedendo che lo Spirito veniva dato con l’imposizione delle mani degli apostoli, offrì loro del denaro
<p>19 dicendo: «Date anche a me questo potere perché a chiunque io imponga le mani egli riceva lo Spirito Santo».
<p>20 Ma Pietro gli rispose: «Possa andare in rovina tu e il tuo denaro perché hai pensato di comprare con i soldi il dono di Dio!
<p>21 Non hai nulla da spartire né da guadagnare in questa cosa perché il tuo cuore non è retto davanti a Dio.
<p>22 Convèrtiti dunque da questa tua iniquità e prega il Signore che ti sia perdonata l’intenzione del tuo cuore.
<p>23 Ti vedo infatti pieno di fiele amaro e preso nei lacci dell’iniquità».
<p>24 Rispose allora Simone: «Pregate voi per me il Signore, perché non mi accada nulla di ciò che avete detto».
<p>25 Essi poi dopo aver testimoniato e annunciato la parola del Signore ritornavano a Gerusalemme ed evangelizzavano molti villaggi dei Samaritani.
<p>26 Un angelo del Signore parlò a Filippo e disse: «àlzati e va’ verso il mezzogiorno sulla strada che scende da Gerusalemme a Gaza; essa è deserta».
<p>27 Egli si alzò e si mise in cammino quand’ecco un Etìope eunuco funzionario di Candace regina di Etiopia amministratore di tutti i suoi tesori che era venuto per il culto a Gerusalemme
<p>28 stava ritornando seduto sul suo carro e leggeva il profeta Isaia.
<p>29 Disse allora lo Spirito a Filippo: «Va’ avanti e accòstati a quel carro».
<p>30 Filippo corse innanzi e udito che leggeva il profeta Isaia gli disse: «Capisci quello che stai leggendo?».
<p>31 Egli rispose: «E come potrei capire se nessuno mi guida?». E invitò Filippo a salire e a sedere accanto a lui.
<p>32 Il passo della Scrittura che stava leggendo era questo:<br/> <i>Come una pecora egli fu condotto al macello</i><br/> <i>e come un agnello senza voce innanzi a chi lo tosa,</i><br/> <i>così egli non apre la sua bocca.</i>
<p>33 <i>Nella sua umiliazione il giudizio gli è stato negato</i>,<br/> <i>la sua discendenza chi potrà descriverla</i>?<br/> <i>Poiché è stata recisa dalla terra la sua vita</i>.
<p>34 Rivolgendosi a Filippo l’eunuco disse: «Ti prego di quale persona il profeta dice questo? Di se stesso o di qualcun altro?».
<p>35 Filippo prendendo la parola e partendo da quel passo della Scrittura annunciò a lui Gesù .
<p>36 Proseguendo lungo la strada giunsero dove c’era dell’acqua e l’eunuco disse: «Ecco qui c’è dell’acqua; che cosa impedisce che io sia battezzato?». [
<p>37 ]
<p>38 Fece fermare il carro e scesero tutti e due nell’acqua Filippo e l’eunuco ed egli lo battezzò.
<p>39 Quando risalirono dall’acqua lo Spirito del Signore rapì Filippo e l’eunuco non lo vide più e pieno di gioia proseguiva la sua strada.
<p>40 Filippo invece si trovò ad Azoto ed evangelizzava tutte le città che attraversava finché giunse a Cesarèa.
<h4>9</h4>
<p>1 Saulo spirando ancora minacce e stragi contro i discepoli del Signore si presentò al sommo sacerdote
<p>2 e gli chiese lettere per le sinagoghe di Damasco al fine di essere autorizzato a condurre in catene a Gerusalemme tutti quelli che avesse trovato uomini e donne appartenenti a questa Via.
<p>3 E avvenne che mentre era in viaggio e stava per avvicinarsi a Damasco all’improvviso lo avvolse una luce dal cielo
<p>4 e cadendo a terra udì una voce che gli diceva: «Saulo Saulo perché mi perséguiti?».
<p>5 Rispose: «Chi sei o Signore?». Ed egli: «Io sono Gesù che tu perséguiti!
<p>6 Ma tu àlzati ed entra nella città e ti sarà detto ciò che devi fare».
<p>7 Gli uomini che facevano il cammino con lui si erano fermati ammutoliti sentendo la voce ma non vedendo nessuno.
<p>8 Saulo allora si alzò da terra ma aperti gli occhi non vedeva nulla. Così guidandolo per mano lo condussero a Damasco.
<p>9 Per tre giorni rimase cieco e non prese né cibo né bevanda.
<p>10 C’era a Damasco un discepolo di nome Anania. Il Signore in una visione gli disse: «Anania!». Rispose: «Eccomi Signore!».
<p>11 E il Signore a lui: «Su, va’ nella strada chiamata Diritta e cerca nella casa di Giuda un tale che ha nome Saulo di Tarso; ecco, sta pregando
<p>12 e ha visto in visione un uomo di nome Anania venire a imporgli le mani perché recuperasse la vista».
<p>13 Rispose Anania: «Signore riguardo a quest’uomo ho udito da molti quanto male ha fatto ai tuoi fedeli a Gerusalemme.
<p>14 Inoltre qui egli ha l’autorizzazione dei capi dei sacerdoti di arrestare tutti quelli che invocano il tuo nome».
<p>15 Ma il Signore gli disse: «Va’ perché egli è lo strumento che ho scelto per me affinché porti il mio nome dinanzi alle nazioni ai re e ai figli d’Israele;
<p>16 e io gli mostrerò quanto dovrà soffrire per il mio nome».
<p>17 Allora Anania andò entrò nella casa, gli impose le mani e disse: «Saulo fratello mi ha mandato a te il Signore quel Gesù che ti è apparso sulla strada che percorrevi perché tu riacquisti la vista e sia colmato di Spirito Santo».
<p>18 E subito gli caddero dagli occhi come delle squame e recuperò la vista. Si alzò e venne battezzato
<p>19 poi prese cibo e le forze gli ritornarono.<br/> Rimase alcuni giorni insieme ai discepoli che erano a Damasco
<p>20 e subito nelle sinagoghe annunciava che Gesù è il Figlio di Dio.
<p>21 E tutti quelli che lo ascoltavano si meravigliavano e dicevano: «Non è lui che a Gerusalemme infieriva contro quelli che invocavano questo nome ed era venuto qui precisamente per condurli in catene ai capi dei sacerdoti?».
<p>22 Saulo frattanto si rinfrancava sempre di più e gettava confusione tra i Giudei residenti a Damasco dimostrando che Gesù è il Cristo.
<p>23 Trascorsero così parecchi giorni e i Giudei deliberarono di ucciderlo
<p>24 ma Saulo venne a conoscenza dei loro piani. Per riuscire a eliminarlo essi sorvegliavano anche le porte della città giorno e notte;
<p>25 ma i suoi discepoli di notte lo presero e lo fecero scendere lungo le mura calandolo giù in una cesta.
<p>26 Venuto a Gerusalemme cercava di unirsi ai discepoli ma tutti avevano paura di lui non credendo che fosse un discepolo.
<p>27 Allora Bàrnaba lo prese con sé lo condusse dagli apostoli e raccontò loro come durante il viaggio aveva visto il Signore che gli aveva parlato e come in Damasco aveva predicato con coraggio nel nome di Gesù .
<p>28 Così egli poté stare con loro e andava e veniva in Gerusalemme predicando apertamente nel nome del Signore.
<p>29 Parlava e discuteva con quelli di lingua greca; ma questi tentavano di ucciderlo.
<p>30 Quando vennero a saperlo i fratelli lo condussero a Cesarèa e lo fecero partire per Tarso.
<p>31 La Chiesa era dunque in pace per tutta la Giudea la Galilea e la Samaria: si consolidava e camminava nel timore del Signore e con il conforto dello Spirito Santo cresceva di numero.
<p>32 E avvenne che Pietro mentre andava a far visita a tutti si recò anche dai fedeli che abitavano a Lidda.
<p>33 Qui trovò un uomo di nome Enea che da otto anni giaceva su una barella perché era paralitico.
<p>34 Pietro gli disse: «Enea Gesù Cristo ti guarisce; àlzati e rifatti il letto». E subito si alzò.
<p>35 Lo videro tutti gli abitanti di Lidda e del Saron e si convertirono al Signore.
<p>36 A Giaffa c’era una discepola chiamata Tabità - nome che significa Gazzella - la quale abbondava in opere buone e faceva molte elemosine.
<p>37 Proprio in quei giorni ella si ammalò e morì. La lavarono e la posero in una stanza al piano superiore.
<p>38 E, poiché Lidda era vicina a Giaffa i discepoli udito che Pietro si trovava là gli mandarono due uomini a invitarlo: «Non indugiare vieni da noi!».
<p>39 Pietro allora si alzò e andò con loro. Appena arrivato lo condussero al piano superiore e gli si fecero incontro tutte le vedove in pianto che gli mostravano le tuniche e i mantelli che Gazzella confezionava quando era fra loro.
<p>40 Pietro fece uscire tutti e si inginocchiò a pregare; poi rivolto al corpo disse: «Tabità àlzati!». Ed ella aprì gli occhi vide Pietro e si mise a sedere.
<p>41 Egli le diede la mano e la fece alzare poi chiamò i fedeli e le vedove e la presentò loro viva.
<p>42 La cosa fu risaputa in tutta Giaffa e molti credettero nel Signore.
<p>43 Pietro rimase a Giaffa parecchi giorni presso un certo Simone conciatore di pelli.
<h4>10</h4>
<p>1 Vi era a Cesarèa un uomo di nome Cornelio centurione della coorte detta Italica.
<p>2 Era religioso e timorato di Dio con tutta la sua famiglia; faceva molte elemosine al popolo e pregava sempre Dio.
<p>3 Un giorno verso le tre del pomeriggio vide chiaramente in visione un angelo di Dio venirgli incontro e chiamarlo: «Cornelio!».
<p>4 Egli lo guardò e preso da timore disse: «Che c’è Signore?». Gli rispose: «Le tue preghiere e le tue elemosine sono salite dinanzi a Dio ed egli si è ricordato di te.
<p>5 Ora manda degli uomini a Giaffa e fa’ venire un certo Simone detto Pietro.
<p>6 Egli è ospite presso un tale Simone conciatore di pelli che abita vicino al mare».
<p>7 Quando l’angelo che gli parlava se ne fu andato, Cornelio chiamò due dei suoi servitori e un soldato uomo religioso che era ai suoi ordini;
<p>8 spiegò loro ogni cosa e li mandò a Giaffa.
<p>9 Il giorno dopo mentre quelli erano in cammino e si avvicinavano alla città Pietro verso mezzogiorno salì sulla terrazza a pregare.
<p>10 Gli venne fame e voleva prendere cibo. Mentre glielo preparavano fu rapito in estasi:
<p>11 vide il cielo aperto e un oggetto che scendeva simile a una grande tovaglia calata a terra per i quattro capi.
<p>12 In essa c’era ogni sorta di quadrupedi rettili della terra e uccelli del cielo.
<p>13 Allora risuonò una voce che gli diceva: «Coraggio Pietro uccidi e mangia!».
<p>14 Ma Pietro rispose: «Non sia mai Signore, perché io non ho mai mangiato nulla di profano o di impuro».
<p>15 E la voce di nuovo a lui: «Ciò che Dio ha purificato tu non chiamarlo profano».
<p>16 Questo accadde per tre volte; poi d’un tratto quell’oggetto fu risollevato nel cielo.
<p>17 Mentre Pietro si domandava perplesso tra sé e sé che cosa significasse ciò che aveva visto ecco gli uomini inviati da Cornelio: dopo aver domandato della casa di Simone si presentarono all’ingresso,
<p>18 chiamarono e chiesero se Simone detto Pietro fosse ospite lì.
<p>19 Pietro stava ancora ripensando alla visione quando lo Spirito gli disse: «Ecco tre uomini ti cercano;
<p>20 àlzati scendi e va’ con loro senza esitare perché sono io che li ho mandati».
<p>21 Pietro scese incontro a quegli uomini e disse: «Eccomi sono io quello che cercate. Qual è il motivo per cui siete venuti?».
<p>22 Risposero: «Il centurione Cornelio uomo giusto e timorato di Dio stimato da tutta la nazione dei Giudei ha ricevuto da un angelo santo l’ordine di farti venire in casa sua per ascoltare ciò che hai da dirgli».
<p>23 Pietro allora li fece entrare e li ospitò.<br/> Il giorno seguente partì con loro e alcuni fratelli di Giaffa lo accompagnarono.
<p>24 Il giorno dopo arrivò a Cesarèa. Cornelio stava ad aspettarli con i parenti e gli amici intimi che aveva invitato.
<p>25 Mentre Pietro stava per entrare Cornelio gli andò incontro e si gettò ai suoi piedi per rendergli omaggio.
<p>26 Ma Pietro lo rialzò dicendo: «àlzati: anche io sono un uomo!».
<p>27 Poi continuando a conversare con lui entrò trovò riunite molte persone
<p>28 e disse loro: «Voi sapete che a un Giudeo non è lecito aver contatti o recarsi da stranieri; ma Dio mi ha mostrato che non si deve chiamare profano o impuro nessun uomo.
<p>29 Per questo quando mi avete mandato a chiamare sono venuto senza esitare. Vi chiedo dunque per quale ragione mi avete mandato a chiamare».
<p>30 Cornelio allora rispose: «Quattro giorni or sono verso quest’ora stavo facendo la preghiera delle tre del pomeriggio nella mia casa quando mi si presentò un uomo in splendida veste
<p>31 e mi disse: “Cornelio la tua preghiera è stata esaudita e Dio si è ricordato delle tue elemosine.
<p>32 Manda dunque qualcuno a Giaffa e fa’ venire Simone detto Pietro; egli è ospite nella casa di Simone il conciatore di pelli vicino al mare”.
<p>33 Subito ho mandato a chiamarti e tu hai fatto una cosa buona a venire. Ora dunque tutti noi siamo qui riuniti al cospetto di Dio per ascoltare tutto ciò che dal Signore ti è stato ordinato».
<p>34 Pietro allora prese la parola e disse: «In verità sto rendendomi conto che Dio non fa preferenza di persone
<p>35 ma accoglie chi lo teme e pratica la giustizia a qualunque nazione appartenga.
<p>36 Questa è la Parola che egli ha inviato ai figli d’Israele annunciando la pace per mezzo di Gesù Cristo: questi è il Signore di tutti.
<p>37 Voi sapete ciò che è accaduto in tutta la Giudea cominciando dalla Galilea dopo il battesimo predicato da Giovanni;
<p>38 cioè come Dio consacrò in Spirito Santo e potenza Gesù di Nàzaret il quale passò beneficando e risanando tutti coloro che stavano sotto il potere del diavolo perché Dio era con lui.
<p>39 E noi siamo testimoni di tutte le cose da lui compiute nella regione dei Giudei e in Gerusalemme. Essi lo uccisero appendendolo a una croce
<p>40 ma Dio lo ha risuscitato al terzo giorno e volle che si manifestasse
<p>41 non a tutto il popolo ma a testimoni prescelti da Dio a noi che abbiamo mangiato e bevuto con lui dopo la sua risurrezione dai morti.
<p>42 E ci ha ordinato di annunciare al popolo e di testimoniare che egli è il giudice dei vivi e dei morti costituito da Dio.
<p>43 A lui tutti i profeti danno questa testimonianza: chiunque crede in lui riceve il perdono dei peccati per mezzo del suo nome».
<p>44 Pietro stava ancora dicendo queste cose quando lo Spirito Santo discese sopra tutti coloro che ascoltavano la Parola.
<p>45 E i fedeli circoncisi che erano venuti con Pietro si stupirono che anche sui pagani si fosse effuso il dono dello Spirito Santo;
<p>46 li sentivano infatti parlare in altre lingue e glorificare Dio. Allora Pietro disse:
<p>47 «Chi può impedire che siano battezzati nell’acqua questi che hanno ricevuto come noi lo Spirito Santo?».
<p>48 E ordinò che fossero battezzati nel nome di Gesù Cristo. Quindi lo pregarono di fermarsi alcuni giorni.
<h4>11</h4>
<p>1 Gli apostoli e i fratelli che stavano in Giudea vennero a sapere che anche i pagani avevano accolto la parola di Dio.
<p>2 E quando Pietro salì a Gerusalemme i fedeli circoncisi lo rimproveravano
<p>3 dicendo: «Sei entrato in casa di uomini non circoncisi e hai mangiato insieme con loro!».
<p>4 Allora Pietro cominciò a raccontare loro con ordine dicendo:
<p>5 «Mi trovavo in preghiera nella città di Giaffa e in estasi ebbi una visione: un oggetto che scendeva dal cielo simile a una grande tovaglia calata per i quattro capi e che giunse fino a me.
<p>6 Fissandola con attenzione osservai e vidi in essa quadrupedi della terra fiere rettili e uccelli del cielo.
<p>7 Sentii anche una voce che mi diceva: “Coraggio Pietro uccidi e mangia!”.
<p>8 Io dissi: “Non sia mai Signore perché nulla di profano o di impuro è mai entrato nella mia bocca”.
<p>9 Nuovamente la voce dal cielo riprese: “Ciò che Dio ha purificato tu non chiamarlo profano”.
<p>10 Questo accadde per tre volte e poi tutto fu tirato su di nuovo nel cielo.
<p>11 Ed ecco in quell’istante tre uomini si presentarono alla casa dove eravamo mandati da Cesarèa a cercarmi.
<p>12 Lo Spirito mi disse di andare con loro senza esitare. Vennero con me anche questi sei fratelli ed entrammo in casa di quell’uomo.
<p>13 Egli ci raccontò come avesse visto l’angelo presentarsi in casa sua e dirgli: “Manda qualcuno a Giaffa e fa’ venire Simone detto Pietro;
<p>14 egli ti dirà cose per le quali sarai salvato tu con tutta la tua famiglia”.
<p>15 Avevo appena cominciato a parlare quando lo Spirito Santo discese su di loro come in principio era disceso su di noi.
<p>16 Mi ricordai allora di quella parola del Signore che diceva: “Giovanni battezzò con acqua voi invece sarete battezzati in Spirito Santo”.
<p>17 Se dunque Dio ha dato a loro lo stesso dono che ha dato a noi per aver creduto nel Signore Gesù Cristo chi ero io per porre impedimento a Dio?».
<p>18 All’udire questo si calmarono e cominciarono a glorificare Dio dicendo: «Dunque anche ai pagani Dio ha concesso che si convertano perché abbiano la vita!».
<p>19 Intanto quelli che si erano dispersi a causa della persecuzione scoppiata a motivo di Stefano erano arrivati fino alla Fenicia a Cipro e ad Antiòchia e non proclamavano la Parola a nessuno fuorché ai Giudei.
<p>20 Ma alcuni di loro gente di Cipro e di Cirene giunti ad Antiòchia cominciarono a parlare anche ai Greci annunciando che Gesù è il Signore.
<p>21 E la mano del Signore era con loro e così un grande numero credette e si convertì al Signore.
<p>22 Questa notizia giunse agli orecchi della Chiesa di Gerusalemme e mandarono Bàrnaba ad Antiòchia.
<p>23 Quando questi giunse e vide la grazia di Dio si rallegrò ed esortava tutti a restare con cuore risoluto fedeli al Signore
<p>24 da uomo virtuoso qual era e pieno di Spirito Santo e di fede. E una folla considerevole fu aggiunta al Signore.
<p>25 Bàrnaba poi partì alla volta di Tarso per cercare Saulo:
<p>26 lo trovò e lo condusse ad Antiòchia. Rimasero insieme un anno intero in quella Chiesa e istruirono molta gente. Ad Antiòchia per la prima volta i discepoli furono chiamati cristiani.
<p>27 In quei giorni alcuni profeti scesero da Gerusalemme ad Antiòchia.
<p>28 Uno di loro, di nome àgabo si alzò in piedi e annunciò per impulso dello Spirito che sarebbe scoppiata una grande carestia su tutta la terra. Ciò che di fatto avvenne sotto l’impero di Claudio.
<p>29 Allora i discepoli stabilirono di mandare un soccorso ai fratelli abitanti nella Giudea ciascuno secondo quello che possedeva;
<p>30 questo fecero indirizzandolo agli anziani per mezzo di Bàrnaba e Saulo.
<h4>12</h4>
<p>1 In quel tempo il re Erode cominciò a perseguitare alcuni membri della Chiesa.
<p>2 Fece uccidere di spada Giacomo fratello di Giovanni.
<p>3 Vedendo che ciò era gradito ai Giudei fece arrestare anche Pietro. Erano quelli i giorni degli Azzimi.
<p>4 Lo fece catturare e lo gettò in carcere consegnandolo in custodia a quattro picchetti di quattro soldati ciascuno col proposito di farlo comparire davanti al popolo dopo la Pasqua.
<p>5 Mentre Pietro dunque era tenuto in carcere dalla Chiesa saliva incessantemente a Dio una preghiera per lui.
<p>6 In quella notte quando Erode stava per farlo comparire davanti al popolo Pietro piantonato da due soldati e legato con due catene stava dormendo mentre davanti alle porte le sentinelle custodivano il carcere.
<p>7 Ed ecco gli si presentò un angelo del Signore e una luce sfolgorò nella cella. Egli toccò il fianco di Pietro lo destò e disse: «àlzati in fretta!». E le catene gli caddero dalle mani.
<p>8 L’angelo gli disse: «Mettiti la cintura e légati i sandali». E così fece. L’angelo disse: «Metti il mantello e seguimi!».
<p>9 Pietro uscì e prese a seguirlo ma non si rendeva conto che era realtà ciò che stava succedendo per opera dell’angelo: credeva invece di avere una visione.
<p>10 Essi oltrepassarono il primo posto di guardia e il secondo e arrivarono alla porta di ferro che conduce in città la porta si aprì da sé davanti a loro. Uscirono percorsero una strada e a un tratto l’angelo si allontanò da lui.
<p>11 Pietro allora rientrato in sé disse: «Ora so veramente che il Signore ha mandato il suo angelo e mi ha strappato dalla mano di Erode e da tutto ciò che il popolo dei Giudei si attendeva».
<p>12 Dopo aver riflettuto si recò alla casa di Maria madre di Giovanni detto Marco dove molti erano riuniti e pregavano.
<p>13 Appena ebbe bussato alla porta esterna una serva di nome Rode si avvicinò per sentire chi era.
<p>14 Riconosciuta la voce di Pietro per la gioia non aprì la porta ma corse ad annunciare che fuori c’era Pietro.
<p>15 «Tu vaneggi!» le dissero. Ma ella insisteva che era proprio così. E quelli invece dicevano: «è l’angelo di Pietro».
<p>16 Questi intanto continuava a bussare e quando aprirono e lo videro rimasero stupefatti.
<p>17 Egli allora fece loro cenno con la mano di tacere e narrò loro come il Signore lo aveva tratto fuori dal carcere e aggiunse: «Riferite questo a Giacomo e ai fratelli». Poi uscì e se ne andò verso un altro luogo.
<p>18 Sul far del giorno c’era non poco scompiglio tra i soldati: che cosa mai era accaduto di Pietro?
<p>19 Erode lo fece cercare e non essendo riuscito a trovarlo fece processare le sentinelle e ordinò che fossero messe a morte; poi scese dalla Giudea e soggiornò a Cesarèa.
<p>20 Egli era infuriato contro gli abitanti di Tiro e di Sidone. Questi però si presentarono a lui di comune accordo e dopo aver convinto Blasto prefetto della camera del re chiedevano pace perché il loro paese riceveva viveri dal paese del re.
<p>21 Nel giorno fissato Erode vestito del manto regale e seduto sul podio tenne loro un discorso.
<p>22 La folla acclamava: «Voce di un dio e non di un uomo!».
<p>23 Ma improvvisamente un angelo del Signore lo colpì perché non aveva dato gloria a Dio; ed egli divorato dai vermi spirò.
<p>24 Intanto la parola di Dio cresceva e si diffondeva.
<p>25 Bàrnaba e Saulo poi compiuto il loro servizio a Gerusalemme tornarono prendendo con sé Giovanni detto Marco.
<h4>13</h4>
<p>1 C’erano nella Chiesa di Antiòchia profeti e maestri: Bàrnaba Simeone detto Niger Lucio di Cirene Manaèn compagno d’infanzia di Erode il tetrarca e Saulo.
<p>2 Mentre essi stavano celebrando il culto del Signore e digiunando lo Spirito Santo disse: «Riservate per me Bàrnaba e Saulo per l’opera alla quale li ho chiamati».
<p>3 Allora dopo aver digiunato e pregato imposero loro le mani e li congedarono.
<p>4 Essi dunque inviati dallo Spirito Santo scesero a Selèucia e di qui salparono per Cipro.
<p>5 Giunti a Salamina cominciarono ad annunciare la parola di Dio nelle sinagoghe dei Giudei avendo con sé anche Giovanni come aiutante.
<p>6 Attraversata tutta l’isola fino a Pafo vi trovarono un tale mago e falso profeta giudeo di nome Bar-Iesus
<p>7 al seguito del proconsole Sergio Paolo uomo saggio che aveva fatto chiamare a sé Bàrnaba e Saulo e desiderava ascoltare la parola di Dio.
<p>8 Ma Elimas il mago - ciò infatti significa il suo nome - faceva loro opposizione, cercando di distogliere il proconsole dalla fede.
<p>9 Allora Saulo detto anche Paolo colmato di Spirito Santo fissò gli occhi su di lui
<p>10 e disse: «Uomo pieno di ogni frode e di ogni malizia, figlio del diavolo nemico di ogni giustizia quando cesserai di sconvolgere le vie diritte del Signore?
<p>11 Ed ecco dunque la mano del Signore è sopra di te: sarai cieco e per un certo tempo non vedrai il sole». Di colpo piombarono su di lui oscurità e tenebra e brancolando cercava chi lo guidasse per mano.
<p>12 Quando vide l’accaduto il proconsole credette colpito dall’insegnamento del Signore.
<p>13 Salpati da Pafo Paolo e i suoi compagni giunsero a Perge in Panfìlia. Ma Giovanni si separò da loro e ritornò a Gerusalemme.
<p>14 Essi invece proseguendo da Perge arrivarono ad Antiòchia in Pisìdia e entrati nella sinagoga nel giorno di sabato sedettero.
<p>15 Dopo la lettura della Legge e dei Profeti i capi della sinagoga mandarono a dire loro: «Fratelli se avete qualche parola di esortazione per il popolo parlate!».
<p>16 Si alzò Paolo e fatto cenno con la mano disse: «Uomini d’Israele e voi timorati di Dio ascoltate.
<p>17 Il Dio di questo popolo d’Israele scelse i nostri padri e rialzò il popolo durante il suo esilio in terra d’Egitto e con braccio potente li condusse via di là.
<p>18 Quindi sopportò la loro condotta per circa quarant’anni nel deserto,
<p>19 distrusse sette nazioni nella terra di Canaan e concesse loro in eredità quella terra
<p>20 per circa quattrocentocinquanta anni. Dopo questo diede loro dei giudici fino al profeta Samuele.
<p>21 Poi essi chiesero un re e Dio diede loro Saul figlio di Chis della tribù di Beniamino per quarant’anni.
<p>22 E dopo averlo rimosso suscitò per loro Davide come re al quale rese questa testimonianza: “Ho trovato Davide figlio di Iesse uomo secondo il mio cuore; egli adempirà tutti i miei voleri”.
<p>23 Dalla discendenza di lui secondo la promessa Dio inviò come salvatore per Israele, Gesù .
<p>24 Giovanni aveva preparato la sua venuta predicando un battesimo di conversione a tutto il popolo d’Israele.
<p>25 Diceva Giovanni sul finire della sua missione: “Io non sono quello che voi pensate! Ma ecco viene dopo di me uno al quale io non sono degno di slacciare i sandali”.
<p>26 Fratelli figli della stirpe di Abramo e quanti fra voi siete timorati di Dio a noi è stata mandata la parola di questa salvezza.
<p>27 Gli abitanti di Gerusalemme infatti e i loro capi non l’hanno riconosciuto e condannandolo hanno portato a compimento le voci dei Profeti che si leggono ogni sabato;
<p>28 pur non avendo trovato alcun motivo di condanna a morte chiesero a Pilato che egli fosse ucciso.
<p>29 Dopo aver adempiuto tutto quanto era stato scritto di lui lo deposero dalla croce e lo misero nel sepolcro.
<p>30 Ma Dio lo ha risuscitato dai morti
<p>31 ed egli è apparso per molti giorni a quelli che erano saliti con lui dalla Galilea a Gerusalemme e questi ora sono testimoni di lui davanti al popolo.
<p>32 E noi vi annunciamo che la promessa fatta ai padri si è realizzata,
<p>33 perché Dio l’ha compiuta per noi loro figli risuscitando Gesù come anche sta scritto nel salmo secondo:<br/> <i>Mio figlio sei tu io oggi ti ho generato</i>.
<p>34 Sì Dio lo ha risuscitato dai morti in modo che non abbia mai più a tornare alla corruzione come ha dichiarato:<br/> Darò <i>a voi le cose sante di Davide quelle degne di fede</i>.
<p>35 Per questo in un altro testo dice anche:<br/> <i>Non permetterai che il tuo Santo subisca la corruzione</i>.
<p>36 Ora Davide dopo aver eseguito il volere di Dio nel suo tempo morì e fu unito ai suoi padri e subì la corruzione.
<p>37 Ma colui che Dio ha risuscitato non ha subìto la corruzione.
<p>38 Vi sia dunque noto fratelli che per opera sua viene annunciato a voi il perdono dei peccati. Da tutte le cose da cui mediante la legge di Mosè non vi fu possibile essere giustificati
<p>39 per mezzo di lui chiunque crede è giustificato.
<p>40 Badate dunque che non avvenga ciò che è detto nei Profeti:
<p>41 <i>Guardate beffardi</i>,<br/> <i>stupite e nascondetevi</i>,<br/> <i>perché un’opera io compio ai vostri giorni</i>,<br/> un’opera <i>che voi non credereste se vi fosse raccontata!</i>».
<p>42 Mentre uscivano li esortavano ad annunciare loro queste cose il sabato seguente.
<p>43 Sciolta l’assemblea molti Giudei e prosèliti credenti in Dio seguirono Paolo e Bàrnaba ed essi intrattenendosi con loro cercavano di persuaderli a perseverare nella grazia di Dio.
<p>44 Il sabato seguente quasi tutta la città si radunò per ascoltare la parola del Signore.
<p>45 Quando videro quella moltitudine i Giudei furono ricolmi di gelosia e con parole ingiuriose contrastavano le affermazioni di Paolo.
<p>46 Allora Paolo e Bàrnaba con franchezza dichiararono: «Era necessario che fosse proclamata prima di tutto a voi la parola di Dio ma poiché la respingete e non vi giudicate degni della vita eterna ecco: noi ci rivolgiamo ai pagani.
<p>47 Così infatti ci ha ordinato il Signore:<br/> <i>Io ti ho posto per essere luce delle genti,</i><br/> <i>perché tu porti la salvezza sino all’estremità della terra</i>».
<p>48 Nell’udire ciò i pagani si rallegravano e glorificavano la parola del Signore e tutti quelli che erano destinati alla vita eterna credettero.
<p>49 La parola del Signore si diffondeva per tutta la regione.
<p>50 Ma i Giudei sobillarono le pie donne della nobiltà e i notabili della città e suscitarono una persecuzione contro Paolo e Bàrnaba e li cacciarono dal loro territorio.
<p>51 Allora essi scossa contro di loro la polvere dei piedi andarono a Icònio.
<p>52 I discepoli erano pieni di gioia e di Spirito Santo.
<h4>14</h4>
<p>1 Anche a Icònio essi entrarono nella sinagoga dei Giudei e parlarono in modo tale che un grande numero di Giudei e di Greci divennero credenti.
<p>2 Ma i Giudei che non avevano accolto la fede, eccitarono e inasprirono gli animi dei pagani contro i fratelli.
<p>3 Essi tuttavia rimasero per un certo tempo e parlavano con franchezza in virtù del Signore che rendeva testimonianza alla parola della sua grazia e concedeva che per mano loro si operassero segni e prodigi.
<p>4 La popolazione della città si divise schierandosi alcuni dalla parte dei Giudei altri dalla parte degli apostoli.
<p>5 Ma quando ci fu un tentativo dei pagani e dei Giudei con i loro capi di aggredirli e lapidarli
<p>6 essi lo vennero a sapere e fuggirono nelle città della Licaònia Listra e Derbe e nei dintorni
<p>7 e là andavano evangelizzando.
<p>8 C’era a Listra un uomo paralizzato alle gambe storpio sin dalla nascita che non aveva mai camminato.
<p>9 Egli ascoltava Paolo mentre parlava e questi fissandolo con lo sguardo e vedendo che aveva fede di essere salvato
<p>10 disse a gran voce: «àlzati ritto in piedi!». Egli balzò in piedi e si mise a camminare.
<p>11 La gente allora al vedere ciò che Paolo aveva fatto si mise a gridare dicendo in dialetto licaònio: «Gli dèi sono scesi tra noi in figura umana!».
<p>12 E chiamavano Bàrnaba «Zeus» e Paolo «Hermes», perché era lui a parlare.
<p>13 Intanto il sacerdote di Zeus il cui tempio era all’ingresso della città recando alle porte tori e corone voleva offrire un sacrificio insieme alla folla.
<p>14 Sentendo ciò gli apostoli Bàrnaba e Paolo si strapparono le vesti e si precipitarono tra la folla gridando:
<p>15 «Uomini perché fate questo? Anche noi siamo esseri umani mortali come voi e vi annunciamo che dovete convertirvi da queste vanità al Dio vivente <i>che ha fatto il cielo la terra il mare e tutte le cose che in essi si trovano</i>.
<p>16 Egli nelle generazioni passate ha lasciato che tutte le genti seguissero la loro strada;
<p>17 ma non ha cessato di dar prova di sé beneficando, concedendovi dal cielo piogge per stagioni ricche di frutti e dandovi cibo in abbondanza per la letizia dei vostri cuori».
<p>18 E così dicendo riuscirono a fatica a far desistere la folla dall’offrire loro un sacrificio.
<p>19 Ma giunsero da Antiòchia e da Icònio alcuni Giudei i quali persuasero la folla. Essi lapidarono Paolo e lo trascinarono fuori della città credendolo morto.
<p>20 Allora gli si fecero attorno i discepoli ed egli si alzò ed entrò in città. Il giorno dopo partì con Bàrnaba alla volta di Derbe.
<p>21 Dopo aver annunciato il Vangelo a quella città e aver fatto un numero considerevole di discepoli ritornarono a Listra Icònio e Antiòchia
<p>22 confermando i discepoli ed esortandoli a restare saldi nella fede «perché - dicevano - dobbiamo entrare nel regno di Dio attraverso molte tribolazioni».
<p>23 Designarono quindi per loro in ogni Chiesa alcuni anziani e dopo avere pregato e digiunato li affidarono al Signore nel quale avevano creduto.
<p>24 Attraversata poi la Pisìdia raggiunsero la Panfìlia
<p>25 e dopo avere proclamato la Parola a Perge scesero ad Attàlia;
<p>26 di qui fecero vela per Antiòchia, là dove erano stati affidati alla grazia di Dio per l’opera che avevano compiuto.
<p>27 Appena arrivati riunirono la Chiesa e riferirono tutto quello che Dio aveva fatto per mezzo loro e come avesse aperto ai pagani la porta della fede.
<p>28 E si fermarono per non poco tempo insieme ai discepoli.
<h4>15</h4>
<p>1 Ora alcuni venuti dalla Giudea insegnavano ai fratelli: «Se non vi fate circoncidere secondo l’usanza di Mosè non potete essere salvati».
<p>2 Poiché Paolo e Bàrnaba dissentivano e discutevano animatamente contro costoro fu stabilito che Paolo e Bàrnaba e alcuni altri di loro salissero a Gerusalemme dagli apostoli e dagli anziani per tale questione.
<p>3 Essi dunque provveduti del necessario dalla Chiesa attraversarono la Fenicia e la Samaria raccontando la conversione dei pagani e suscitando grande gioia in tutti i fratelli.
<p>4 Giunti poi a Gerusalemme furono ricevuti dalla Chiesa dagli apostoli e dagli anziani e riferirono quali grandi cose Dio aveva compiuto per mezzo loro.
<p>5 Ma si alzarono alcuni della setta dei farisei, che erano diventati credenti affermando: «è necessario circonciderli e ordinare loro di osservare la legge di Mosè».
<p>6 Allora si riunirono gli apostoli e gli anziani per esaminare questo problema.
<p>7 Sorta una grande discussione Pietro si alzò e disse loro: «Fratelli voi sapete che, già da molto tempo Dio in mezzo a voi ha scelto che per bocca mia le nazioni ascoltino la parola del Vangelo e vengano alla fede.
<p>8 E Dio che conosce i cuori ha dato testimonianza in loro favore, concedendo anche a loro lo Spirito Santo come a noi;
<p>9 e non ha fatto alcuna discriminazione tra noi e loro purificando i loro cuori con la fede.
<p>10 Ora dunque perché tentate Dio imponendo sul collo dei discepoli un giogo che né i nostri padri né noi siamo stati in grado di portare?
<p>11 Noi invece crediamo che per la grazia del Signore Gesù siamo salvati così come loro».
<p>12 Tutta l’assemblea tacque e stettero ad ascoltare Bàrnaba e Paolo che riferivano quali grandi segni e prodigi Dio aveva compiuto tra le nazioni per mezzo loro.
<p>13 Quando essi ebbero finito di parlare Giacomo prese la parola e disse: «Fratelli ascoltatemi.
<p>14 Simone ha riferito come fin da principio Dio ha voluto scegliere dalle genti un popolo per il suo nome.
<p>15 Con questo si accordano le parole dei profeti come sta scritto:
<p>16 <i>Dopo queste cose ritornerò</i><br/> <i>e riedificherò la tenda di Davide che era caduta;</i><br/> <i>ne riedificherò le rovine e la rialzerò,</i>
<p>17 <i>perché cerchino il Signore anche gli altri uomini</i><br/> <i>e tutte le genti sulle quali è stato invocato il mio nome,</i><br/> <i>dice il Signore che fa queste cose,</i>
<p>18 <i>note da sempre</i>.
<p>19 Per questo io ritengo che non si debbano importunare quelli che dalle nazioni si convertono a Dio,
<p>20 ma solo che si ordini loro di astenersi dalla contaminazione con gli idoli dalle unioni illegittime dagli animali soffocati e dal sangue.
<p>21 Fin dai tempi antichi infatti Mosè ha chi lo predica in ogni città poiché viene letto ogni sabato nelle sinagoghe».
<p>22 Agli apostoli e agli anziani con tutta la Chiesa parve bene allora di scegliere alcuni di loro e di inviarli ad Antiòchia insieme a Paolo e Bàrnaba: Giuda chiamato Barsabba e Sila uomini di grande autorità tra i fratelli.
<p>23 E inviarono tramite loro questo scritto: «Gli apostoli e gli anziani vostri fratelli ai fratelli di Antiòchia di Siria e di Cilìcia che provengono dai pagani salute!
<p>24 Abbiamo saputo che alcuni di noi ai quali non avevamo dato nessun incarico sono venuti a turbarvi con discorsi che hanno sconvolto i vostri animi.
<p>25 Ci è parso bene perciò tutti d’accordo di scegliere alcune persone e inviarle a voi insieme ai nostri carissimi Bàrnaba e Paolo
<p>26 uomini che hanno rischiato la loro vita per il nome del nostro Signore Gesù Cristo.
<p>27 Abbiamo dunque mandato Giuda e Sila che vi riferiranno anch’essi a voce, queste stesse cose.
<p>28 è parso bene infatti allo Spirito Santo e a noi di non imporvi altro obbligo al di fuori di queste cose necessarie:
<p>29 astenersi dalle carni offerte agli idoli dal sangue, dagli animali soffocati e dalle unioni illegittime. Farete cosa buona a stare lontani da queste cose. State bene!».
<p>30 Quelli allora si congedarono e scesero ad Antiòchia; riunita l’assemblea consegnarono la lettera.
<p>31 Quando l’ebbero letta si rallegrarono per l’incoraggiamento che infondeva.
<p>32 Giuda e Sila essendo anch’essi profeti con un lungo discorso incoraggiarono i fratelli e li fortificarono.
<p>33 Dopo un certo tempo i fratelli li congedarono con il saluto di pace perché tornassero da quelli che li avevano inviati. [
<p>34 ]
<p>35 Paolo e Bàrnaba invece rimasero ad Antiòchia insegnando e annunciando insieme a molti altri la parola del Signore.
<p>36 Dopo alcuni giorni Paolo disse a Bàrnaba: «Ritorniamo a far visita ai fratelli in tutte le città nelle quali abbiamo annunciato la parola del Signore per vedere come stanno».
<p>37 Bàrnaba voleva prendere con loro anche Giovanni detto Marco
<p>38 ma Paolo riteneva che non si dovesse prendere uno che si era allontanato da loro in Panfìlia e non aveva voluto partecipare alla loro opera.
<p>39 Il dissenso fu tale che si separarono l’uno dall’altro. Bàrnaba prendendo con sé Marco s’imbarcò per Cipro.
<p>40 Paolo invece scelse Sila e partì affidato dai fratelli alla grazia del Signore.
<p>41 E attraversando la Siria e la Cilìcia confermava le Chiese.
<h4>16</h4>
<p>1 Paolo si recò anche a Derbe e a Listra. Vi era qui un discepolo chiamato Timòteo, figlio di una donna giudea credente e di padre greco:
<p>2 era assai stimato dai fratelli di Listra e di Icònio.
<p>3 Paolo volle che partisse con lui lo prese e lo fece circoncidere a motivo dei Giudei che si trovavano in quelle regioni: tutti infatti sapevano che suo padre era greco.
<p>4 Percorrendo le città trasmettevano loro le decisioni prese dagli apostoli e dagli anziani di Gerusalemme perché le osservassero.
<p>5 Le Chiese intanto andavano fortificandosi nella fede e crescevano di numero ogni giorno.
<p>6 Attraversarono quindi la Frìgia e la regione della Galazia poiché lo Spirito Santo aveva impedito loro di proclamare la Parola nella provincia di Asia.
<p>7 Giunti verso la Mìsia, cercavano di passare in Bitìnia ma lo Spirito di Gesù non lo permise loro;
<p>8 così lasciata da parte la Mìsia scesero a Tròade.
<p>9 Durante la notte apparve a Paolo una visione: era un Macèdone che lo supplicava: «Vieni in Macedonia e aiutaci!».
<p>10 Dopo che ebbe questa visione subito cercammo di partire per la Macedonia, ritenendo che Dio ci avesse chiamati ad annunciare loro il Vangelo.
<p>11 Salpati da Tròade facemmo vela direttamente verso Samotràcia e il giorno dopo verso Neàpoli
<p>12 e di qui a Filippi colonia romana e città del primo distretto della Macedonia. Restammo in questa città alcuni giorni.
<p>13 Il sabato uscimmo fuori della porta lungo il fiume dove ritenevamo che si facesse la preghiera e dopo aver preso posto rivolgevamo la parola alle donne là riunite.
<p>14 Ad ascoltare c’era anche una donna di nome Lidia commerciante di porpora, della città di Tiàtira una credente in Dio e il Signore le aprì il cuore per aderire alle parole di Paolo.
<p>15 Dopo essere stata battezzata insieme alla sua famiglia ci invitò dicendo: «Se mi avete giudicata fedele al Signore venite e rimanete nella mia casa». E ci costrinse ad accettare.
<p>16 Mentre andavamo alla preghiera venne verso di noi una schiava che aveva uno spirito di divinazione: costei facendo l’indovina procurava molto guadagno ai suoi padroni.
<p>17 Ella si mise a seguire Paolo e noi gridando: «Questi uomini sono servi del Dio altissimo e vi annunciano la via della salvezza».
<p>18 Così fece per molti giorni finché Paolo mal sopportando la cosa si rivolse allo spirito e disse: «In nome di Gesù Cristo ti ordino di uscire da lei». E all’istante lo spirito uscì.
<p>19 Ma i padroni di lei vedendo che era svanita la speranza del loro guadagno presero Paolo e Sila e li trascinarono nella piazza principale davanti ai capi della città.
<p>20 Presentandoli ai magistrati dissero: «Questi uomini gettano il disordine nella nostra città sono Giudei
<p>21 e predicano usanze che a noi Romani non è lecito accogliere né praticare».
<p>22 La folla allora insorse contro di loro e i magistrati fatti strappare loro i vestiti ordinarono di bastonarli
<p>23 e dopo averli caricati di colpi li gettarono in carcere e ordinarono al carceriere di fare buona guardia.
<p>24 Egli ricevuto quest’ordine li gettò nella parte più interna del carcere e assicurò i loro piedi ai ceppi.
<p>25 Verso mezzanotte Paolo e Sila in preghiera cantavano inni a Dio mentre i prigionieri stavano ad ascoltarli.
<p>26 D’improvviso venne un terremoto così forte che furono scosse le fondamenta della prigione; subito si aprirono tutte le porte e caddero le catene di tutti.
<p>27 Il carceriere si svegliò e vedendo aperte le porte del carcere tirò fuori la spada e stava per uccidersi pensando che i prigionieri fossero fuggiti.
<p>28 Ma Paolo gridò forte: «Non farti del male siamo tutti qui».
<p>29 Quello allora chiese un lume si precipitò dentro e tremando cadde ai piedi di Paolo e Sila;
<p>30 poi li condusse fuori e disse: «Signori che cosa devo fare per essere salvato?».
<p>31 Risposero: «Credi nel Signore Gesù e sarai salvato tu e la tua famiglia».
<p>32 E proclamarono la parola del Signore a lui e a tutti quelli della sua casa.
<p>33 Egli li prese con sé a quell’ora della notte ne lavò le piaghe e subito fu battezzato lui con tutti i suoi;
<p>34 poi li fece salire in casa apparecchiò la tavola e fu pieno di gioia insieme a tutti i suoi per avere creduto in Dio.
<p>35 Fattosi giorno i magistrati inviarono le guardie a dire: «Rimetti in libertà quegli uomini!».
<p>36 Il carceriere riferì a Paolo questo messaggio: «I magistrati hanno dato ordine di lasciarvi andare! Uscite dunque e andate in pace».
<p>37 Ma Paolo disse alle guardie: «Ci hanno percosso in pubblico e senza processo pur essendo noi cittadini romani e ci hanno gettato in carcere; e ora ci fanno uscire di nascosto? No davvero! Vengano loro di persona a condurci fuori!».
<p>38 E le guardie riferirono ai magistrati queste parole. All’udire che erano cittadini romani si spaventarono;
<p>39 vennero e si scusarono con loro; poi li fecero uscire e li pregarono di andarsene dalla città.
<p>40 Usciti dal carcere si recarono a casa di Lidia dove incontrarono i fratelli, li esortarono e partirono.
<h4>17</h4>
<p>1 Percorrendo la strada che passa per Anfìpoli e Apollònia giunsero a Tessalònica dove c’era una sinagoga dei Giudei.
<p>2 Come era sua consuetudine Paolo vi andò e per tre sabati discusse con loro sulla base delle Scritture
<p>3 spiegandole e sostenendo che il Cristo doveva soffrire e risorgere dai morti. E diceva: «Il Cristo è quel Gesù che io vi annuncio».
<p>4 Alcuni di loro furono convinti e aderirono a Paolo e a Sila come anche un grande numero di Greci credenti in Dio e non poche donne della nobiltà.
<p>5 Ma i Giudei ingelositi, presero con sé dalla piazza alcuni malviventi suscitarono un tumulto e misero in subbuglio la città. Si presentarono alla casa di Giasone e cercavano Paolo e Sila per condurli davanti all’assemblea popolare.
<p>6 Non avendoli trovati trascinarono Giasone e alcuni fratelli dai capi della città gridando: «Quei tali che mettono il mondo in agitazione sono venuti anche qui
<p>7 e Giasone li ha ospitati. Tutti costoro vanno contro i decreti dell’imperatore perché affermano che c’è un altro re: Gesù ».
<p>8 Così misero in ansia la popolazione e i capi della città che udivano queste cose;
<p>9 dopo avere ottenuto una cauzione da Giasone e dagli altri li rilasciarono.
<p>10 Allora i fratelli durante la notte fecero partire subito Paolo e Sila verso Berea. Giunti là entrarono nella sinagoga dei Giudei.
<p>11 Questi erano di sentimenti più nobili di quelli di Tessalònica e accolsero la Parola con grande entusiasmo, esaminando ogni giorno le Scritture per vedere se le cose stavano davvero così.
<p>12 Molti di loro divennero credenti e non pochi anche dei Greci donne della nobiltà e uomini.
<p>13 Ma quando i Giudei di Tessalònica vennero a sapere che anche a Berea era stata annunciata da Paolo la parola di Dio, andarono pure là ad agitare e a mettere in ansia la popolazione.
<p>14 Allora i fratelli fecero subito partire Paolo perché si mettesse in cammino verso il mare mentre Sila e Timòteo rimasero là.
<p>15 Quelli che accompagnavano Paolo lo condussero fino ad Atene e ripartirono con l’ordine per Sila e Timòteo di raggiungerlo al più presto.
<p>16 Paolo mentre li attendeva ad Atene fremeva dentro di sé al vedere la città piena di idoli.
<p>17 Frattanto nella sinagoga discuteva con i Giudei e con i pagani credenti in Dio e ogni giorno sulla piazza principale con quelli che incontrava.
<p>18 Anche certi filosofi epicurei e stoici discutevano con lui e alcuni dicevano: «Che cosa mai vorrà dire questo ciarlatano?». E altri: «Sembra essere uno che annuncia divinità straniere» poiché annunciava Gesù e la risurrezione.
<p>19 Lo presero allora con sé lo condussero all’Areòpago e dissero: «Possiamo sapere qual è questa nuova dottrina che tu annunci?
<p>20 Cose strane infatti tu ci metti negli orecchi; desideriamo perciò sapere di che cosa si tratta».
<p>21 Tutti gli Ateniesi infatti e gli stranieri là residenti non avevano passatempo più gradito che parlare o ascoltare le ultime novità.
<p>22 Allora Paolo in piedi in mezzo all’Areòpago disse:<br/> «Ateniesi vedo che in tutto siete molto religiosi.
<p>23 Passando infatti e osservando i vostri monumenti sacri ho trovato anche un altare con l’iscrizione: “A un dio ignoto”. Ebbene colui che senza conoscerlo voi adorate io ve lo annuncio.
<p>24 Il Dio che ha fatto il mondo e tutto ciò che contiene che è Signore del cielo e della terra non abita in templi costruiti da mani d’uomo
<p>25 né dalle mani dell’uomo si lascia servire come se avesse bisogno di qualche cosa: è lui che dà a tutti la vita e il respiro e ogni cosa.
<p>26 Egli creò da uno solo tutte le nazioni degli uomini perché abitassero su tutta la faccia della terra. Per essi ha stabilito l’ordine dei tempi e i confini del loro spazio
<p>27 perché cerchino Dio se mai, tastando qua e là come ciechi arrivino a trovarlo benché non sia lontano da ciascuno di noi.
<p>28 In lui infatti viviamo ci muoviamo ed esistiamo come hanno detto anche alcuni dei vostri poeti: “Perché di lui anche noi siamo stirpe”.
<p>29 Poiché dunque siamo stirpe di Dio non dobbiamo pensare che la divinità sia simile all’oro all’argento e alla pietra che porti l’impronta dell’arte e dell’ingegno umano.
<p>30 Ora Dio passando sopra ai tempi dell’ignoranza ordina agli uomini che tutti e dappertutto si convertano
<p>31 perché egli ha stabilito un giorno nel quale dovrà giudicare il mondo con giustizia per mezzo di un uomo che egli ha designato dandone a tutti prova sicura col risuscitarlo dai morti».
<p>32 Quando sentirono parlare di risurrezione dei morti alcuni lo deridevano altri dicevano: «Su questo ti sentiremo un’altra volta».
<p>33 Così Paolo si allontanò da loro.
<p>34 Ma alcuni si unirono a lui e divennero credenti: fra questi anche Dionigi membro dell’Areòpago una donna di nome Dàmaris e altri con loro.
<h4>18</h4>
<p>1 Dopo questi fatti Paolo lasciò Atene e si recò a Corinto.
<p>2 Qui trovò un Giudeo di nome Aquila nativo del Ponto arrivato poco prima dall’Italia con la moglie Priscilla in seguito all’ordine di Claudio che allontanava da Roma tutti i Giudei. Paolo si recò da loro
<p>3 e poiché erano del medesimo mestiere si stabilì in casa loro e lavorava. Di mestiere, infatti erano fabbricanti di tende.
<p>4 Ogni sabato poi discuteva nella sinagoga e cercava di persuadere Giudei e Greci.
<p>5 Quando Sila e Timòteo giunsero dalla Macedonia Paolo cominciò a dedicarsi tutto alla Parola testimoniando davanti ai Giudei che Gesù è il Cristo.
<p>6 Ma poiché essi si opponevano e lanciavano ingiurie egli scuotendosi le vesti disse: «Il vostro sangue ricada sul vostro capo: io sono innocente. D’ora in poi me ne andrò dai pagani».
<p>7 Se ne andò di là ed entrò nella casa di un tale di nome Tizio Giusto uno che venerava Dio la cui abitazione era accanto alla sinagoga.
<p>8 Crispo capo della sinagoga credette nel Signore insieme a tutta la sua famiglia; e molti dei Corinzi ascoltando Paolo credevano e si facevano battezzare.
<p>9 Una notte in visione il Signore disse a Paolo: «Non aver paura; continua a parlare e non tacere
<p>10 perché io sono con te e nessuno cercherà di farti del male: in questa città io ho un popolo numeroso».
<p>11 Così Paolo si fermò un anno e mezzo e insegnava fra loro la parola di Dio.
<p>12 Mentre Gallione era proconsole dell’Acaia i Giudei insorsero unanimi contro Paolo e lo condussero davanti al tribunale
<p>13 dicendo: «Costui persuade la gente a rendere culto a Dio in modo contrario alla Legge».
<p>14 Paolo stava per rispondere ma Gallione disse ai Giudei: «Se si trattasse di un delitto o di un misfatto io vi ascolterei o Giudei come è giusto.
<p>15 Ma se sono questioni di parole o di nomi o della vostra Legge vedetevela voi: io non voglio essere giudice di queste faccende».
<p>16 E li fece cacciare dal tribunale.
<p>17 Allora tutti afferrarono Sòstene capo della sinagoga e lo percossero davanti al tribunale ma Gallione non si curava affatto di questo.
<p>18 Paolo si trattenne ancora diversi giorni poi prese congedo dai fratelli e s’imbarcò diretto in Siria in compagnia di Priscilla e Aquila. A Cencre si era rasato il capo a causa di un voto che aveva fatto.
<p>19 Giunsero a èfeso dove lasciò i due coniugi e entrato nella sinagoga si mise a discutere con i Giudei.
<p>20 Questi lo pregavano di fermarsi più a lungo ma non acconsentì.
<p>21 Tuttavia congedandosi disse: «Ritornerò di nuovo da voi se Dio vorrà» quindi partì da èfeso.
<p>22 Sbarcato a Cesarèa salì a Gerusalemme a salutare la Chiesa e poi scese ad Antiòchia.
<p>23 Trascorso là un po’ di tempo partì: percorreva di seguito la regione della Galazia e la Frìgia confermando tutti i discepoli.
<p>24 Arrivò a èfeso un Giudeo di nome Apollo nativo di Alessandria uomo colto esperto nelle Scritture.
<p>25 Questi era stato istruito nella via del Signore e con animo ispirato parlava e insegnava con accuratezza ciò che si riferiva a Gesù sebbene conoscesse soltanto il battesimo di Giovanni.
<p>26 Egli cominciò a parlare con franchezza nella sinagoga. Priscilla e Aquila lo ascoltarono poi lo presero con sé e gli esposero con maggiore accuratezza la via di Dio.
<p>27 Poiché egli desiderava passare in Acaia i fratelli lo incoraggiarono e scrissero ai discepoli di fargli buona accoglienza. Giunto là fu molto utile a quelli che per opera della grazia, erano divenuti credenti.
<p>28 Confutava infatti vigorosamente i Giudei dimostrando pubblicamente attraverso le Scritture che Gesù è il Cristo.
<h4>19</h4>
<p>1 Mentre Apollo era a Corinto Paolo attraversate le regioni dell’altopiano scese a èfeso. Qui trovò alcuni discepoli
<p>2 e disse loro: «Avete ricevuto lo Spirito Santo quando siete venuti alla fede?». Gli risposero: «Non abbiamo nemmeno sentito dire che esista uno Spirito Santo».
<p>3 Ed egli disse: «Quale battesimo avete ricevuto?». «Il battesimo di Giovanni» risposero.
<p>4 Disse allora Paolo: «Giovanni battezzò con un battesimo di conversione dicendo al popolo di credere in colui che sarebbe venuto dopo di lui cioè in Gesù ».
<p>5 Udito questo si fecero battezzare nel nome del Signore Gesù
<p>6 e non appena Paolo ebbe imposto loro le mani discese su di loro lo Spirito Santo e si misero a parlare in lingue e a profetare.
<p>7 Erano in tutto circa dodici uomini.
<p>8 Entrato poi nella sinagoga vi poté parlare liberamente per tre mesi discutendo e cercando di persuadere gli ascoltatori di ciò che riguarda il regno di Dio.
<p>9 Ma poiché alcuni si ostinavano e si rifiutavano di credere dicendo male in pubblico di questa Via si allontanò da loro, separò i discepoli e continuò a discutere ogni giorno nella scuola di Tiranno.
<p>10 Questo durò per due anni e così tutti gli abitanti della provincia d’Asia Giudei e Greci poterono ascoltare la parola del Signore.
<p>11 Dio intanto operava prodigi non comuni per mano di Paolo
<p>12 al punto che mettevano sopra i malati fazzoletti o grembiuli che erano stati a contatto con lui e le malattie cessavano e gli spiriti cattivi fuggivano.
<p>13 Alcuni Giudei che erano esorcisti itineranti provarono anch’essi a invocare il nome del Signore Gesù sopra quanti avevano spiriti cattivi dicendo: «Vi scongiuro per quel Gesù che Paolo predica!».
<p>14 Così facevano i sette figli di un certo Sceva uno dei capi dei sacerdoti giudeo.
<p>15 Ma lo spirito cattivo rispose loro: «Conosco Gesù e so chi è Paolo ma voi chi siete?».
<p>16 E l’uomo che aveva lo spirito cattivo si scagliò su di loro ebbe il sopravvento su tutti e li trattò con tale violenza che essi fuggirono da quella casa nudi e coperti di ferite.
<p>17 Il fatto fu risaputo da tutti i Giudei e i Greci che abitavano a èfeso e tutti furono presi da timore e il nome del Signore Gesù veniva glorificato.
<p>18 Molti di quelli che avevano abbracciato la fede venivano a confessare in pubblico le loro pratiche di magia
<p>19 e un numero considerevole di persone che avevano esercitato arti magiche portavano i propri libri e li bruciavano davanti a tutti. Ne fu calcolato il valore complessivo e si trovò che era di cinquantamila monete d’argento.
<p>20 Così la parola del Signore cresceva con vigore e si rafforzava.
<p>21 Dopo questi fatti Paolo decise nello Spirito di attraversare la Macedonia e l’Acaia e di recarsi a Gerusalemme dicendo: «Dopo essere stato là devo vedere anche Roma».
<p>22 Inviati allora in Macedonia due dei suoi aiutanti Timòteo ed Erasto si trattenne ancora un po’ di tempo nella provincia di Asia.
<p>23 Fu verso quel tempo che scoppiò un grande tumulto riguardo a questa Via.
<p>24 Un tale di nome Demetrio che era òrafo e fabbricava tempietti di Artèmide in argento procurando in tal modo non poco guadagno agli artigiani
<p>25 li radunò insieme a quanti lavoravano a questo genere di oggetti e disse: «Uomini voi sapete che da questa attività proviene il nostro benessere;
<p>26 ora potete osservare e sentire come questo Paolo abbia convinto e fuorviato molta gente non solo di èfeso ma si può dire di tutta l’Asia affermando che non sono dèi quelli fabbricati da mani d’uomo.
<p>27 Non soltanto c’è il pericolo che la nostra categoria cada in discredito ma anche che il santuario della grande dea Artèmide non sia stimato più nulla e venga distrutta la grandezza di colei che tutta l’Asia e il mondo intero venerano».
<p>28 All’udire ciò furono pieni di collera e si misero a gridare: «Grande è l’Artèmide degli Efesini!».
<p>29 La città fu tutta in agitazione e si precipitarono in massa nel teatro trascinando con sé i Macèdoni Gaio e Aristarco compagni di viaggio di Paolo.
<p>30 Paolo voleva presentarsi alla folla ma i discepoli non glielo permisero.
<p>31 Anche alcuni dei funzionari imperiali che gli erano amici mandarono a pregarlo di non avventurarsi nel teatro.
<p>32 Intanto chi gridava una cosa chi un’altra; l’assemblea era agitata e i più non sapevano il motivo per cui erano accorsi.
<p>33 Alcuni della folla fecero intervenire un certo Alessandro che i Giudei avevano spinto avanti e Alessandro fatto cenno con la mano voleva tenere un discorso di difesa davanti all’assemblea.
<p>34 Appena s’accorsero che era giudeo si misero tutti a gridare in coro per quasi due ore: «Grande è l’Artèmide degli Efesini!».
<p>35 Ma il cancelliere della città calmò la folla e disse: «Abitanti di èfeso chi fra gli uomini non sa che la città di èfeso è custode del tempio della grande Artèmide e della sua statua caduta dal cielo?
<p>36 Poiché questi fatti sono incontestabili è necessario che stiate calmi e non compiate gesti inconsulti.
<p>37 Voi avete condotto qui questi uomini che non hanno profanato il tempio né hanno bestemmiato la nostra dea.
<p>38 Perciò se Demetrio e gli artigiani che sono con lui hanno delle ragioni da far valere contro qualcuno esistono per questo i tribunali e vi sono i proconsoli: si citino in giudizio l’un l’altro.
<p>39 Se poi desiderate qualche altra cosa si deciderà nell’assemblea legittima.
<p>40 C’è infatti il rischio di essere accusati di sedizione per l’accaduto di oggi non essendoci alcun motivo con cui possiamo giustificare questo assembramento». Detto questo sciolse l’assemblea.
<h4>20</h4>
<p>1 Cessato il tumulto Paolo mandò a chiamare i discepoli e dopo averli esortati li salutò e si mise in viaggio per la Macedonia.
<p>2 Dopo aver attraversato quelle regioni esortando i discepoli con molti discorsi arrivò in Grecia.
<p>3 Trascorsi tre mesi poiché ci fu un complotto dei Giudei contro di lui mentre si apprestava a salpare per la Siria decise di fare ritorno attraverso la Macedonia.
<p>4 Lo accompagnavano Sòpatro di Berea figlio di Pirro Aristarco e Secondo di Tessalònica Gaio di Derbe e Timòteo e gli asiatici Tìchico e Tròfimo.
<p>5 Questi però partiti prima di noi ci attendevano a Tròade;
<p>6 noi invece salpammo da Filippi dopo i giorni degli Azzimi e li raggiungemmo in capo a cinque giorni a Tròade dove ci trattenemmo sette giorni.
<p>7 Il primo giorno della settimana ci eravamo riuniti a spezzare il pane e Paolo che doveva partire il giorno dopo conversava con loro e prolungò il discorso fino a mezzanotte.
<p>8 C’era un buon numero di lampade nella stanza al piano superiore dove eravamo riuniti.
<p>9 Ora un ragazzo di nome èutico seduto alla finestra mentre Paolo continuava a conversare senza sosta fu preso da un sonno profondo; sopraffatto dal sonno cadde giù dal terzo piano e venne raccolto morto.
<p>10 Paolo allora scese si gettò su di lui lo abbracciò e disse: «Non vi turbate; è vivo!».
<p>11 Poi risalì spezzò il pane mangiò e dopo aver parlato ancora molto fino all’alba partì.
<p>12 Intanto avevano ricondotto il ragazzo vivo e si sentirono molto consolati.
<p>13 Noi che eravamo già partiti per nave facemmo vela per Asso dove dovevamo prendere a bordo Paolo; così infatti egli aveva deciso intendendo fare il viaggio a piedi.
<p>14 Quando ci ebbe raggiunti ad Asso lo prendemmo con noi e arrivammo a Mitilene.
<p>15 Salpati da qui il giorno dopo ci trovammo di fronte a Chio; l’indomani toccammo Samo e il giorno seguente giungemmo a Mileto.
<p>16 Paolo infatti aveva deciso di passare al largo di èfeso per evitare di subire ritardi nella provincia d’Asia: gli premeva essere a Gerusalemme se possibile per il giorno della Pentecoste.
<p>17 Da Mileto mandò a chiamare a èfeso gli anziani della Chiesa.
<p>18 Quando essi giunsero presso di lui disse loro: «Voi sapete come mi sono comportato con voi per tutto questo tempo fin dal primo giorno in cui arrivai in Asia:
<p>19 ho servito il Signore con tutta umiltà tra le lacrime e le prove che mi hanno procurato le insidie dei Giudei;
<p>20 non mi sono mai tirato indietro da ciò che poteva essere utile al fine di predicare a voi e di istruirvi in pubblico e nelle case,
<p>21 testimoniando a Giudei e Greci la conversione a Dio e la fede nel Signore nostro Gesù .
<p>22 Ed ecco dunque costretto dallo Spirito io vado a Gerusalemme senza sapere ciò che là mi accadrà.
<p>23 So soltanto che lo Spirito Santo di città in città mi attesta che mi attendono catene e tribolazioni.
<p>24 Non ritengo in nessun modo preziosa la mia vita, purché conduca a termine la mia corsa e il servizio che mi fu affidato dal Signore Gesù di dare testimonianza al vangelo della grazia di Dio.
<p>25 E ora ecco io so che non vedrete più il mio volto voi tutti tra i quali sono passato annunciando il Regno.
<p>26 Per questo attesto solennemente oggi davanti a voi che io sono innocente del sangue di tutti
<p>27 perché non mi sono sottratto al dovere di annunciarvi tutta la volontà di Dio.
<p>28 Vegliate su voi stessi e su tutto il gregge in mezzo al quale lo Spirito Santo vi ha costituiti come custodi per essere pastori della Chiesa di Dio che si è acquistata con il sangue del proprio Figlio.
<p>29 Io so che dopo la mia partenza verranno fra voi lupi rapaci che non risparmieranno il gregge;
<p>30 perfino in mezzo a voi sorgeranno alcuni a parlare di cose perverse per attirare i discepoli dietro di sé.
<p>31 Per questo vigilate ricordando che per tre anni notte e giorno io non ho cessato tra le lacrime di ammonire ciascuno di voi.
<p>32 E ora vi affido a Dio e alla parola della sua grazia che ha la potenza di edificare e di concedere l’eredità fra tutti quelli che da lui sono santificati.
<p>33 Non ho desiderato né argento né oro né il vestito di nessuno.
<p>34 Voi sapete che alle necessità mie e di quelli che erano con me hanno provveduto queste mie mani.
<p>35 In tutte le maniere vi ho mostrato che i deboli si devono soccorrere lavorando così ricordando le parole del Signore Gesù che disse: “Si è più beati nel dare che nel ricevere!”».
<p>36 Dopo aver detto questo si inginocchiò con tutti loro e pregò.
<p>37 Tutti scoppiarono in pianto e gettandosi al collo di Paolo lo baciavano
<p>38 addolorati soprattutto perché aveva detto che non avrebbero più rivisto il suo volto. E lo accompagnarono fino alla nave.
<h4>21</h4>
<p>1 Appena ci fummo separati da loro salpammo e per la via diretta giungemmo a Cos il giorno seguente a Rodi e di qui a Pàtara.
<p>2 Trovata una nave che faceva la traversata per la Fenicia vi salimmo e prendemmo il largo.
<p>3 Giunti in vista di Cipro la lasciammo a sinistra e navigando verso la Siria, sbarcammo a Tiro dove la nave doveva scaricare.
<p>4 Avendo trovato i discepoli rimanemmo là una settimana ed essi per impulso dello Spirito dicevano a Paolo di non salire a Gerusalemme.
<p>5 Ma, quando furono passati quei giorni uscimmo e ci mettemmo in viaggio accompagnati da tutti loro con mogli e figli fino all’uscita della città. Inginocchiati sulla spiaggia pregammo
<p>6 poi ci salutammo a vicenda; noi salimmo sulla nave ed essi tornarono alle loro case.
<p>7 Terminata la navigazione da Tiro approdammo a Tolemàide; andammo a salutare i fratelli e restammo un giorno con loro.
<p>8 Ripartiti il giorno seguente giungemmo a Cesarèa; entrati nella casa di Filippo l’evangelista che era uno dei Sette restammo presso di lui.
<p>9 Egli aveva quattro figlie nubili, che avevano il dono della profezia.
<p>10 Eravamo qui da alcuni giorni quando scese dalla Giudea un profeta di nome àgabo.
<p>11 Egli venne da noi e presa la cintura di Paolo si legò i piedi e le mani e disse: «Questo dice lo Spirito Santo: l’uomo al quale appartiene questa cintura i Giudei a Gerusalemme lo legheranno così e lo consegneranno nelle mani dei pagani».
<p>12 All’udire queste cose noi e quelli del luogo pregavamo Paolo di non salire a Gerusalemme.
<p>13 Allora Paolo rispose: «Perché fate così continuando a piangere e a spezzarmi il cuore? Io sono pronto non soltanto a essere legato ma anche a morire a Gerusalemme per il nome del Signore Gesù ».
<p>14 E poiché non si lasciava persuadere smettemmo di insistere dicendo: «Sia fatta la volontà del Signore!».
<p>15 Dopo questi giorni fatti i preparativi salimmo a Gerusalemme.
<p>16 Vennero con noi anche alcuni discepoli da Cesarèa i quali ci condussero da un certo Mnasone di Cipro discepolo della prima ora dal quale ricevemmo ospitalità.
<p>17 Arrivati a Gerusalemme i fratelli ci accolsero festosamente.
<p>18 Il giorno dopo Paolo fece visita a Giacomo insieme con noi; c’erano anche tutti gli anziani.
<p>19 Dopo aver rivolto loro il saluto si mise a raccontare nei particolari quello che Dio aveva fatto tra i pagani per mezzo del suo ministero.
<p>20 Come ebbero ascoltato davano gloria a Dio; poi dissero a Paolo: «Tu vedi fratello quante migliaia di Giudei sono venuti alla fede e sono tutti osservanti della Legge.
<p>21 Ora hanno sentito dire di te che insegni a tutti i Giudei sparsi tra i pagani di abbandonare Mosè dicendo di non circoncidere più i loro figli e di non seguire più le usanze tradizionali.
<p>22 Che facciamo? Senza dubbio verranno a sapere che sei arrivato.
<p>23 Fa’ dunque quanto ti diciamo. Vi sono fra noi quattro uomini che hanno fatto un voto.
<p>24 Prendili con te compi la purificazione insieme a loro e paga tu per loro perché si facciano radere il capo. Così tutti verranno a sapere che non c’è nulla di vero in quello che hanno sentito dire ma che invece anche tu ti comporti bene, osservando la Legge.
<p>25 Quanto ai pagani che sono venuti alla fede noi abbiamo deciso e abbiamo loro scritto che si tengano lontani dalle carni offerte agli idoli dal sangue da ogni animale soffocato e dalle unioni illegittime».
<p>26 Allora Paolo prese con sé quegli uomini e il giorno seguente fatta insieme a loro la purificazione entrò nel tempio per comunicare il compimento dei giorni della purificazione quando sarebbe stata presentata l’offerta per ciascuno di loro.
<p>27 Stavano ormai per finire i sette giorni quando i Giudei della provincia d’Asia come lo videro nel tempio aizzarono tutta la folla e misero le mani su di lui
<p>28 gridando: «Uomini d’Israele aiuto! Questo è l’uomo che va insegnando a tutti e dovunque contro il popolo, contro la Legge e contro questo luogo; ora ha perfino introdotto dei Greci nel tempio e ha profanato questo luogo santo!».
<p>29 Avevano infatti veduto poco prima Tròfimo di èfeso in sua compagnia per la città e pensavano che Paolo lo avesse fatto entrare nel tempio.
<p>30 Allora tutta la città fu in subbuglio e il popolo accorse. Afferrarono Paolo lo trascinarono fuori dal tempio e subito furono chiuse le porte.
<p>31 Stavano già cercando di ucciderlo quando fu riferito al comandante della coorte che tutta Gerusalemme era in agitazione.
<p>32 Immediatamente egli prese con sé dei soldati e dei centurioni e si precipitò verso di loro. Costoro alla vista del comandante e dei soldati, cessarono di percuotere Paolo.
<p>33 Allora il comandante si avvicinò lo arrestò e ordinò che fosse legato con due catene; intanto si informava chi fosse e che cosa avesse fatto.
<p>34 Tra la folla però chi gridava una cosa chi un’altra. Non riuscendo ad accertare la realtà dei fatti a causa della confusione ordinò di condurlo nella fortezza.
<p>35 Quando fu alla gradinata dovette essere portato a spalla dai soldati a causa della violenza della folla.
<p>36 La moltitudine del popolo infatti veniva dietro urlando: «A morte!».
<p>37 Sul punto di essere condotto nella fortezza Paolo disse al comandante: «Posso dirti una parola?». Quello disse: «Conosci il greco?
<p>38 Allora non sei tu quell’Egiziano che in questi ultimi tempi ha sobillato e condotto nel deserto i quattromila ribelli?».
<p>39 Rispose Paolo: «Io sono un giudeo di Tarso in Cilìcia cittadino di una città non senza importanza. Ti prego permettimi di parlare al popolo».
<p>40 Egli acconsentì e Paolo in piedi sui gradini fece cenno con la mano al popolo; si fece un grande silenzio ed egli si rivolse loro ad alta voce in lingua ebraica dicendo:
<h4>22</h4>
<p>1 «Fratelli e padri ascoltate ora la mia difesa davanti a voi».
<p>2 Quando sentirono che parlava loro in lingua ebraica fecero ancora più silenzio. Ed egli continuò:
<p>3 «Io sono un Giudeo nato a Tarso in Cilìcia ma educato in questa città formato alla scuola di Gamaliele nell’osservanza scrupolosa della Legge dei padri pieno di zelo per Dio come oggi siete tutti voi.
<p>4 Io perseguitai a morte questa Via incatenando e mettendo in carcere uomini e donne,
<p>5 come può darmi testimonianza anche il sommo sacerdote e tutto il collegio degli anziani. Da loro avevo anche ricevuto lettere per i fratelli e mi recai a Damasco per condurre prigionieri a Gerusalemme anche quelli che stanno là perché fossero puniti.
<p>6 Mentre ero in viaggio e mi stavo avvicinando a Damasco verso mezzogiorno all’improvviso una grande luce dal cielo sfolgorò attorno a me;
<p>7 caddi a terra e sentii una voce che mi diceva: “Saulo Saulo perché mi perséguiti?”.
<p>8 Io risposi: “Chi sei o Signore?”. Mi disse: “Io sono Gesù il Nazareno che tu perséguiti”.
<p>9 Quelli che erano con me videro la luce ma non udirono la voce di colui che mi parlava.
<p>10 Io dissi allora: “Che devo fare Signore?”. E il Signore mi disse: “àlzati e prosegui verso Damasco; là ti verrà detto tutto quello che è stabilito che tu faccia”.
<p>11 E poiché non ci vedevo più a causa del fulgore di quella luce guidato per mano dai miei compagni giunsi a Damasco.
<p>12 Un certo Anania devoto osservante della Legge e stimato da tutti i Giudei là residenti,
<p>13 venne da me mi si accostò e disse: “Saulo fratello torna a vedere!”. E in quell’istante lo vidi.
<p>14 Egli soggiunse: “Il Dio dei nostri padri ti ha predestinato a conoscere la sua volontà a vedere il Giusto e ad ascoltare una parola dalla sua stessa bocca,
<p>15 perché gli sarai testimone davanti a tutti gli uomini delle cose che hai visto e udito.
<p>16 E ora perché aspetti? àlzati fatti battezzare e purificare dai tuoi peccati, invocando il suo nome”.
<p>17 Dopo il mio ritorno a Gerusalemme mentre pregavo nel tempio fui rapito in estasi
<p>18 e vidi lui che mi diceva: “Affréttati ed esci presto da Gerusalemme perché non accetteranno la tua testimonianza su di me”.
<p>19 E io dissi: “Signore essi sanno che facevo imprigionare e percuotere nelle sinagoghe quelli che credevano in te;
<p>20 e quando si versava il sangue di Stefano tuo testimone anche io ero presente e approvavo e custodivo i vestiti di quelli che lo uccidevano”.
<p>21 Ma egli mi disse: “Va’ perché io ti manderò lontano alle nazioni”».
<p>22 Fino a queste parole erano stati ad ascoltarlo ma a questo punto alzarono la voce gridando: «Togli di mezzo costui; non deve più vivere!».
<p>23 E poiché continuavano a urlare a gettare via i mantelli e a lanciare polvere in aria
<p>24 il comandante lo fece portare nella fortezza ordinando di interrogarlo a colpi di flagello per sapere perché mai gli gridassero contro in quel modo.
<p>25 Ma quando l’ebbero disteso per flagellarlo Paolo disse al centurione che stava lì: «Avete il diritto di flagellare uno che è cittadino romano e non ancora giudicato?».
<p>26 Udito ciò il centurione si recò dal comandante ad avvertirlo: «Che cosa stai per fare? Quell’uomo è un romano!».
<p>27 Allora il comandante si recò da Paolo e gli domandò: «Dimmi tu sei romano?». Rispose: «Sì».
<p>28 Replicò il comandante: «Io questa cittadinanza l’ho acquistata a caro prezzo». Paolo disse: «Io invece lo sono di nascita!».
<p>29 E subito si allontanarono da lui quelli che stavano per interrogarlo. Anche il comandante ebbe paura rendendosi conto che era romano e che lui lo aveva messo in catene.
<p>30 Il giorno seguente volendo conoscere la realtà dei fatti cioè il motivo per cui veniva accusato dai Giudei gli fece togliere le catene e ordinò che si riunissero i capi dei sacerdoti e tutto il sinedrio; fece condurre giù Paolo e lo fece comparire davanti a loro.
<h4>23</h4>
<p>1 Con lo sguardo fisso al sinedrio Paolo disse: «Fratelli io ho agito fino ad oggi davanti a Dio in piena rettitudine di coscienza».
<p>2 Ma il sommo sacerdote Anania ordinò ai presenti di percuoterlo sulla bocca.
<p>3 Paolo allora gli disse: «Dio percuoterà te muro imbiancato! Tu siedi a giudicarmi secondo la Legge e contro la Legge comandi di percuotermi?».
<p>4 E i presenti dissero: «Osi insultare il sommo sacerdote di Dio?».
<p>5 Rispose Paolo: «Non sapevo, fratelli che fosse il sommo sacerdote; sta scritto infatti: <i>Non insulterai il capo del tuo popolo</i>».
<p>6 Paolo sapendo che una parte era di sadducei e una parte di farisei disse a gran voce nel sinedrio: «Fratelli io sono fariseo figlio di farisei; sono chiamato in giudizio a motivo della speranza nella risurrezione dei morti».
<p>7 Appena ebbe detto questo scoppiò una disputa tra farisei e sadducei e l’assemblea si divise.
<p>8 I sadducei infatti affermano che non c’è risurrezione né angeli né spiriti; i farisei invece professano tutte queste cose.
<p>9 Ci fu allora un grande chiasso e alcuni scribi del partito dei farisei si alzarono in piedi e protestavano dicendo: «Non troviamo nulla di male in quest’uomo. Forse uno spirito o un angelo gli ha parlato».
<p>10 La disputa si accese a tal punto che il comandante temendo che Paolo venisse linciato da quelli, ordinò alla truppa di scendere portarlo via e ricondurlo nella fortezza.
<p>11 La notte seguente gli venne accanto il Signore e gli disse: «Coraggio! Come hai testimoniato a Gerusalemme le cose che mi riguardano così è necessario che tu dia testimonianza anche a Roma».
<p>12 Fattosi giorno i Giudei ordirono un complotto e invocarono su di sé la maledizione dicendo che non avrebbero né mangiato né bevuto finché non avessero ucciso Paolo.
<p>13 Erano più di quaranta quelli che fecero questa congiura.
<p>14 Essi si presentarono ai capi dei sacerdoti e agli anziani e dissero: «Ci siamo obbligati con giuramento solenne a non mangiare nulla sino a che non avremo ucciso Paolo.
<p>15 Voi dunque insieme al sinedrio dite ora al comandante che ve lo conduca giù con il pretesto di esaminare più attentamente il suo caso; noi intanto ci teniamo pronti a ucciderlo prima che arrivi».
<p>16 Ma il figlio della sorella di Paolo venne a sapere dell’agguato; si recò alla fortezza, entrò e informò Paolo.
<p>17 Questi allora fece chiamare uno dei centurioni e gli disse: «Conduci questo ragazzo dal comandante perché ha qualche cosa da riferirgli».
<p>18 Il centurione lo prese e lo condusse dal comandante dicendo: «Il prigioniero Paolo mi ha fatto chiamare e mi ha chiesto di condurre da te questo ragazzo perché ha da dirti qualche cosa».
<p>19 Il comandante lo prese per mano lo condusse in disparte e gli chiese: «Che cosa hai da riferirmi?».
<p>20 Rispose: «I Giudei si sono messi d’accordo per chiederti di condurre domani Paolo nel sinedrio con il pretesto di indagare più accuratamente nei suoi riguardi.
<p>21 Tu però non lasciarti convincere da loro perché più di quaranta dei loro uomini gli tendono un agguato: hanno invocato su di sé la maledizione dicendo che non avrebbero né mangiato né bevuto finché non l’avessero ucciso; e ora stanno pronti aspettando il tuo consenso».
<p>22 Il comandante allora congedò il ragazzo con questo ordine: «Non dire a nessuno che mi hai dato queste informazioni».
<p>23 Fece poi chiamare due dei centurioni e disse: «Preparate duecento soldati per andare a Cesarèa insieme a settanta cavalieri e duecento lancieri tre ore dopo il tramonto.
<p>24 Siano pronte anche delle cavalcature e fatevi montare Paolo perché venga condotto sano e salvo dal governatore Felice».
<p>25 Scrisse una lettera in questi termini:
<p>26 «Claudio Lisia all’eccellentissimo governatore Felice salute.
<p>27 Quest’uomo è stato preso dai Giudei e stava per essere ucciso da loro; ma sono intervenuto con i soldati e l’ho liberato perché ho saputo che è cittadino romano.
<p>28 Desiderando conoscere il motivo per cui lo accusavano lo condussi nel loro sinedrio.
<p>29 Ho trovato che lo si accusava per questioni relative alla loro Legge ma non c’erano a suo carico imputazioni meritevoli di morte o di prigionia.
<p>30 Sono stato però informato di un complotto contro quest’uomo e lo mando subito da te avvertendo gli accusatori di deporre davanti a te quello che hanno contro di lui».
<p>31 Secondo gli ordini ricevuti i soldati presero Paolo e lo condussero di notte ad Antipàtride.
<p>32 Il giorno dopo lasciato ai cavalieri il compito di proseguire con lui se ne tornarono alla fortezza.
<p>33 I cavalieri giunti a Cesarèa consegnarono la lettera al governatore e gli presentarono Paolo.
<p>34 Dopo averla letta domandò a Paolo di quale provincia fosse e saputo che era della Cilìcia
<p>35 disse: «Ti ascolterò quando saranno qui anche i tuoi accusatori». E diede ordine di custodirlo nel pretorio di Erode.
<h4>24</h4>
<p>1 Cinque giorni dopo arrivò il sommo sacerdote Anania insieme ad alcuni anziani e a un avvocato, un certo Tertullo e si presentarono al governatore per accusare Paolo.
<p>2 Quando questi fu fatto venire Tertullo cominciò l’accusa dicendo: «La lunga pace di cui godiamo grazie a te e le riforme che sono state fatte in favore di questa nazione grazie alla tua provvidenza
<p>3 le accogliamo in tutto e per tutto eccellentissimo Felice con profonda gratitudine.
<p>4 Ma per non trattenerti più a lungo ti prego nella tua benevolenza di ascoltarci brevemente.
<p>5 Abbiamo scoperto infatti che quest’uomo è una peste fomenta disordini fra tutti i Giudei che sono nel mondo ed è un capo della setta dei nazorei.
<p>6 Ha perfino tentato di profanare il tempio e noi l’abbiamo arrestato. [
<p>7 ]
<p>8 Interrogandolo potrai sapere di persona da lui tutte queste cose delle quali noi lo accusiamo».
<p>9 Si associarono all’accusa anche i Giudei, affermando che i fatti stavano così.
<p>10 Quando il governatore fece cenno a Paolo di parlare egli rispose: «So che da molti anni sei giudice di questo popolo e parlo in mia difesa con fiducia.
<p>11 Tu stesso puoi accertare che non sono passati più di dodici giorni da quando sono salito a Gerusalemme per il culto.
<p>12 Non mi hanno mai trovato nel tempio a discutere con qualcuno o a incitare la folla alla sommossa né nelle sinagoghe, né per la città
<p>13 e non possono provare nessuna delle cose delle quali ora mi accusano.
<p>14 Questo invece ti dichiaro: io adoro il Dio dei miei padri seguendo quella Via che chiamano setta, credendo in tutto ciò che è conforme alla Legge e sta scritto nei Profeti
<p>15 nutrendo in Dio la speranza condivisa pure da costoro che ci sarà una risurrezione dei giusti e degli ingiusti.
<p>16 Per questo anche io mi sforzo di conservare in ogni momento una coscienza irreprensibile davanti a Dio e davanti agli uomini.
<p>17 Ora dopo molti anni sono venuto a portare elemosine alla mia gente e a offrire sacrifici;
<p>18 in occasione di questi mi hanno trovato nel tempio dopo che avevo compiuto le purificazioni. Non c’era folla né tumulto.
<p>19 Furono dei Giudei della provincia d’Asia a trovarmi ed essi dovrebbero comparire qui davanti a te ad accusarmi se hanno qualche cosa contro di me.
<p>20 Oppure dicano i presenti stessi quale colpa hanno trovato quando sono comparso davanti al sinedrio
<p>21 se non questa sola frase che io gridai stando in mezzo a loro: “è a motivo della risurrezione dei morti che io vengo giudicato oggi davanti a voi!”».
<p>22 Allora Felice che era assai bene informato su quanto riguardava questa Via li congedò dicendo: «Quando verrà il comandante Lisia esaminerò il vostro caso».
<p>23 E ordinò al centurione di tenere Paolo sotto custodia concedendogli però una certa libertà e senza impedire ad alcuno dei suoi di dargli assistenza.
<p>24 Dopo alcuni giorni Felice arrivò in compagnia della moglie Drusilla che era giudea; fece chiamare Paolo e lo ascoltava intorno alla fede in Cristo Gesù .
<p>25 Ma quando egli si mise a parlare di giustizia di continenza e del giudizio futuro Felice si spaventò e disse: «Per il momento puoi andare; ti farò chiamare quando ne avrò il tempo».
<p>26 Sperava frattanto che Paolo gli avrebbe dato del denaro; per questo abbastanza spesso lo faceva chiamare e conversava con lui.
<p>27 Trascorsi due anni Felice ebbe come successore Porcio Festo. Volendo fare cosa gradita ai Giudei, Felice lasciò Paolo in prigione.
<h4>25</h4>
<p>1 Festo dunque raggiunta la provincia tre giorni dopo salì da Cesarèa a Gerusalemme.
<p>2 I capi dei sacerdoti e i notabili dei Giudei si presentarono a lui per accusare Paolo e lo pregavano
<p>3 chiedendolo come un favore in odio a Paolo che lo facesse venire a Gerusalemme; e intanto preparavano un agguato per ucciderlo lungo il percorso.
<p>4 Festo rispose che Paolo stava sotto custodia a Cesarèa e che egli stesso sarebbe partito di lì a poco.
<p>5 «Quelli dunque tra voi - disse - che hanno autorità scendano con me e se vi è qualche colpa in quell’uomo lo accusino».
<p>6 Dopo essersi trattenuto fra loro non più di otto o dieci giorni scese a Cesarèa e il giorno seguente sedendo in tribunale ordinò che gli si conducesse Paolo.
<p>7 Appena egli giunse, lo attorniarono i Giudei scesi da Gerusalemme portando molte gravi accuse senza però riuscire a provarle.
<p>8 Paolo disse a propria difesa: «Non ho commesso colpa alcuna né contro la Legge dei Giudei né contro il tempio né contro Cesare».
<p>9 Ma Festo volendo fare un favore ai Giudei si rivolse a Paolo e disse: «Vuoi salire a Gerusalemme per essere giudicato là di queste cose davanti a me?».
<p>10 Paolo rispose: «Mi trovo davanti al tribunale di Cesare: qui mi si deve giudicare. Ai Giudei non ho fatto alcun torto come anche tu sai perfettamente.
<p>11 Se dunque sono in colpa e ho commesso qualche cosa che meriti la morte non rifiuto di morire; ma se nelle accuse di costoro non c’è nulla di vero nessuno ha il potere di consegnarmi a loro. Io mi appello a Cesare».
<p>12 Allora Festo dopo aver discusso con il consiglio rispose: «Ti sei appellato a Cesare a Cesare andrai».
<p>13 Erano trascorsi alcuni giorni quando arrivarono a Cesarèa il re Agrippa e Berenice e vennero a salutare Festo.
<p>14 E poiché si trattennero parecchi giorni Festo espose al re le accuse contro Paolo dicendo: «C’è un uomo lasciato qui prigioniero da Felice
<p>15 contro il quale durante la mia visita a Gerusalemme si presentarono i capi dei sacerdoti e gli anziani dei Giudei per chiederne la condanna.
<p>16 Risposi loro che i Romani non usano consegnare una persona prima che l’accusato sia messo a confronto con i suoi accusatori e possa aver modo di difendersi dall’accusa.
<p>17 Allora essi vennero qui e io senza indugi il giorno seguente sedetti in tribunale e ordinai che vi fosse condotto quell’uomo.
<p>18 Quelli che lo incolpavano gli si misero attorno ma non portarono alcuna accusa di quei crimini che io immaginavo;
<p>19 avevano con lui alcune questioni relative alla loro religione e a un certo Gesù morto che Paolo sosteneva essere vivo.
<p>20 Perplesso di fronte a simili controversie chiesi se volesse andare a Gerusalemme e là essere giudicato di queste cose.
<p>21 Ma Paolo si appellò perché la sua causa fosse riservata al giudizio di Augusto e così ordinai che fosse tenuto sotto custodia fino a quando potrò inviarlo a Cesare».
<p>22 E Agrippa disse a Festo: «Vorrei anche io ascoltare quell’uomo!». «Domani - rispose - lo potrai ascoltare».
<p>23 Il giorno dopo Agrippa e Berenice vennero con grande sfarzo ed entrarono nella sala dell’udienza accompagnati dai comandanti e dai cittadini più in vista; per ordine di Festo fu fatto entrare Paolo.
<p>24 Allora Festo disse: «Re Agrippa e tutti voi qui presenti con noi voi avete davanti agli occhi colui riguardo al quale tutta la folla dei Giudei si è rivolta a me in Gerusalemme e qui per chiedere a gran voce che non resti più in vita.
<p>25 Io però mi sono reso conto che egli non ha commesso alcuna cosa che meriti la morte. Ma poiché si è appellato ad Augusto ho deciso di inviarlo a lui.
<p>26 Sul suo conto non ho nulla di preciso da scrivere al sovrano; per questo l’ho condotto davanti a voi e soprattutto davanti a te o re Agrippa per sapere dopo questo interrogatorio che cosa devo scrivere.
<p>27 Mi sembra assurdo infatti mandare un prigioniero senza indicare le accuse che si muovono contro di lui».
<h4>26</h4>
<p>1 Agrippa disse a Paolo: «Ti è concesso di parlare a tua difesa». Allora Paolo, fatto cenno con la mano si difese così:
<p>2 «Mi considero fortunato o re Agrippa di potermi difendere oggi da tutto ciò di cui vengo accusato dai Giudei davanti a te
<p>3 che conosci a perfezione tutte le usanze e le questioni riguardanti i Giudei. Perciò ti prego di ascoltarmi con pazienza.
<p>4 La mia vita fin dalla giovinezza vissuta sempre tra i miei connazionali e a Gerusalemme la conoscono tutti i Giudei;
<p>5 essi sanno pure da tempo se vogliono darne testimonianza, che come fariseo sono vissuto secondo la setta più rigida della nostra religione.
<p>6 E ora sto qui sotto processo a motivo della speranza nella promessa fatta da Dio ai nostri padri
<p>7 e che le nostre dodici tribù sperano di vedere compiuta servendo Dio notte e giorno con perseveranza. A motivo di questa speranza o re sono ora accusato dai Giudei!
<p>8 Perché fra voi è considerato incredibile che Dio risusciti i morti?
<p>9 Eppure anche io ritenni mio dovere compiere molte cose ostili contro il nome di Gesù il Nazareno.
<p>10 Così ho fatto a Gerusalemme: molti dei fedeli li rinchiusi in prigione con il potere avuto dai capi dei sacerdoti e quando venivano messi a morte anche io ho dato il mio voto.
<p>11 In tutte le sinagoghe cercavo spesso di costringerli con le torture a bestemmiare e nel colmo del mio furore contro di loro davo loro la caccia perfino nelle città straniere.
<p>12 In tali circostanze mentre stavo andando a Damasco con il potere e l’autorizzazione dei capi dei sacerdoti
<p>13 verso mezzogiorno vidi sulla strada o re una luce dal cielo più splendente del sole che avvolse me e i miei compagni di viaggio.
<p>14 Tutti cademmo a terra e io udii una voce che mi diceva in lingua ebraica: “Saulo Saulo perché mi perséguiti? è duro per te rivoltarti contro il pungolo”.
<p>15 E io dissi: “Chi sei o Signore?”. E il Signore rispose: “Io sono Gesù che tu perséguiti.
<p>16 Ma ora àlzati e sta’ in piedi; io ti sono apparso infatti per costituirti ministro e testimone di quelle cose che hai visto di me e di quelle per cui ti apparirò.
<p>17 Ti libererò dal popolo e dalle nazioni a cui ti mando
<p>18 per aprire i loro occhi perché si convertano dalle tenebre alla luce e dal potere di Satana a Dio e ottengano il perdono dei peccati e l’eredità in mezzo a coloro che sono stati santificati per la fede in me”.
<p>19 Perciò o re Agrippa io non ho disobbedito alla visione celeste
<p>20 ma prima a quelli di Damasco poi a quelli di Gerusalemme e in tutta la regione della Giudea e infine ai pagani predicavo di pentirsi e di convertirsi a Dio comportandosi in maniera degna della conversione.
<p>21 Per queste cose i Giudei mentre ero nel tempio mi presero e tentavano di uccidermi.
<p>22 Ma con l’aiuto di Dio fino a questo giorno sto qui a testimoniare agli umili e ai grandi null’altro affermando se non quello che i Profeti e Mosè dichiararono che doveva accadere
<p>23 che cioè il Cristo avrebbe dovuto soffrire e che primo tra i risorti da morte avrebbe annunciato la luce al popolo e alle genti».
<p>24 Mentre egli parlava così in sua difesa Festo a gran voce disse: «Sei pazzo Paolo; la troppa scienza ti ha dato al cervello!».
<p>25 E Paolo: «Non sono pazzo - disse - eccellentissimo Festo ma sto dicendo parole vere e sagge.
<p>26 Il re è al corrente di queste cose e davanti a lui parlo con franchezza. Penso infatti che niente di questo gli sia sconosciuto perché non sono fatti accaduti in segreto.
<p>27 Credi o re Agrippa ai profeti? Io so che tu credi».
<p>28 E Agrippa rispose a Paolo: «Ancora un poco e mi convinci a farmi cristiano!».
<p>29 E Paolo replicò: «Per poco o per molto io vorrei supplicare Dio che non soltanto tu, ma tutti quelli che oggi mi ascoltano diventino come sono anche io eccetto queste catene!».
<p>30 Allora il re si alzò e con lui il governatore Berenice e quelli che avevano preso parte alla seduta.
<p>31 Andandosene conversavano tra loro e dicevano: «Quest’uomo non ha fatto nulla che meriti la morte o le catene».
<p>32 E Agrippa disse a Festo: «Quest’uomo poteva essere rimesso in libertà se non si fosse appellato a Cesare».
<h4>27</h4>
<p>1 Quando fu deciso che ci imbarcassimo per l’Italia consegnarono Paolo insieme ad alcuni altri prigionieri a un centurione di nome Giulio della coorte Augusta.
<p>2 Salimmo su una nave della città di Adramitto che stava per partire verso i porti della provincia d’Asia e salpammo avendo con noi Aristarco un Macèdone di Tessalònica.
<p>3 Il giorno dopo facemmo scalo a Sidone e Giulio trattando Paolo con benevolenza gli permise di recarsi dagli amici e di riceverne le cure.
<p>4 Salpati di là navigammo al riparo di Cipro a motivo dei venti contrari
<p>5 e, attraversato il mare della Cilìcia e della Panfìlia giungemmo a Mira di Licia.
<p>6 Qui il centurione trovò una nave di Alessandria diretta in Italia e ci fece salire a bordo.
<p>7 Navigammo lentamente parecchi giorni giungendo a fatica all’altezza di Cnido. Poi siccome il vento non ci permetteva di approdare prendemmo a navigare al riparo di Creta dalle parti di Salmone;
<p>8 la costeggiammo a fatica e giungemmo in una località chiamata Buoni Porti vicino alla quale si trova la città di Lasèa.
<p>9 Era trascorso molto tempo e la navigazione era ormai pericolosa perché era già passata anche la festa dell’Espiazione; Paolo perciò raccomandava
<p>10 loro: «Uomini vedo che la navigazione sta per diventare pericolosa e molto dannosa non solo per il carico e per la nave ma anche per le nostre vite».
<p>11 Il centurione dava però ascolto al pilota e al capitano della nave più che alle parole di Paolo.
<p>12 Dato che quel porto non era adatto a trascorrervi l’inverno i più presero la decisione di salpare di là per giungere se possibile a svernare a Fenice un porto di Creta esposto a libeccio e a maestrale.
<p>13 Appena cominciò a soffiare un leggero scirocco ritenendo di poter realizzare il progetto, levarono le ancore e si misero a costeggiare Creta da vicino.
<p>14 Ma non molto tempo dopo si scatenò dall’isola un vento di uragano detto Euroaquilone.
<p>15 La nave fu travolta e non riusciva a resistere al vento: abbandonati in sua balìa andavamo alla deriva.
<p>16 Mentre passavamo sotto un isolotto chiamato Cauda a fatica mantenemmo il controllo della scialuppa.
<p>17 La tirarono a bordo e adoperarono gli attrezzi per tenere insieme con funi lo scafo della nave. Quindi nel timore di finire incagliati nella Sirte calarono la zavorra e andavano così alla deriva.
<p>18 Eravamo sbattuti violentemente dalla tempesta e il giorno seguente cominciarono a gettare a mare il carico;
<p>19 il terzo giorno con le proprie mani buttarono via l’attrezzatura della nave.
<p>20 Da vari giorni non comparivano più né sole né stelle e continuava una tempesta violenta; ogni speranza di salvarci era ormai perduta.
<p>21 Da molto tempo non si mangiava; Paolo allora alzatosi in mezzo a loro disse: «Uomini, avreste dovuto dar retta a me e non salpare da Creta; avremmo evitato questo pericolo e questo danno.
<p>22 Ma ora vi invito a farvi coraggio perché non ci sarà alcuna perdita di vite umane in mezzo a voi ma solo della nave.
<p>23 Mi si è presentato infatti questa notte un angelo di quel Dio al quale io appartengo e che servo
<p>24 e mi ha detto: “Non temere Paolo; tu devi comparire davanti a Cesare ed ecco Dio ha voluto conservarti tutti i tuoi compagni di navigazione”.
<p>25 Perciò uomini non perdetevi di coraggio; ho fiducia in Dio che avverrà come mi è stato detto.
<p>26 Dovremo però andare a finire su qualche isola».
<p>27 Come giunse la quattordicesima notte da quando andavamo alla deriva nell’Adriatico verso mezzanotte i marinai ebbero l’impressione che una qualche terra si avvicinava.
<p>28 Calato lo scandaglio misurarono venti braccia; dopo un breve intervallo scandagliando di nuovo misurarono quindici braccia.
<p>29 Nel timore di finire contro gli scogli gettarono da poppa quattro ancore aspettando con ansia che spuntasse il giorno.
<p>30 Ma poiché i marinai cercavano di fuggire dalla nave e stavano calando la scialuppa in mare col pretesto di gettare le ancore da prua
<p>31 Paolo disse al centurione e ai soldati: «Se costoro non rimangono sulla nave voi non potrete mettervi in salvo».
<p>32 Allora i soldati tagliarono le gómene della scialuppa e la lasciarono cadere in mare.
<p>33 Fino allo spuntare del giorno Paolo esortava tutti a prendere cibo dicendo: «Oggi è il quattordicesimo giorno che passate digiuni nell’attesa senza mangiare nulla.
<p>34 Vi invito perciò a prendere cibo: è necessario per la vostra salvezza. Neanche un capello del vostro capo andrà perduto».
<p>35 Detto questo prese un pane rese grazie a Dio davanti a tutti lo spezzò e cominciò a mangiare.
<p>36 Tutti si fecero coraggio e anch’essi presero cibo.
<p>37 Sulla nave eravamo complessivamente duecentosettantasei persone.
<p>38 Quando si furono rifocillati alleggerirono la nave gettando il frumento in mare.
<p>39 Quando si fece giorno non riuscivano a riconoscere la terra; notarono però un’insenatura con una spiaggia e decisero se possibile di spingervi la nave.
<p>40 Levarono le ancore e le lasciarono andare in mare. Al tempo stesso allentarono le corde dei timoni, spiegarono la vela maestra e spinti dal vento si mossero verso la spiaggia.
<p>41 Ma incapparono in una secca e la nave si incagliò: mentre la prua arenata rimaneva immobile la poppa si sfasciava sotto la violenza delle onde.
<p>42 I soldati presero la decisione di uccidere i prigionieri per evitare che qualcuno fuggisse a nuoto;
<p>43 ma il centurione volendo salvare Paolo impedì loro di attuare questo proposito. Diede ordine che si gettassero per primi quelli che sapevano nuotare e raggiungessero terra;
<p>44 poi gli altri chi su tavole chi su altri rottami della nave. E così tutti poterono mettersi in salvo a terra.
<h4>28</h4>
<p>1 Una volta in salvo venimmo a sapere che l’isola si chiamava Malta.
<p>2 Gli abitanti ci trattarono con rara umanità ci accolsero tutti attorno a un fuoco che avevano acceso perché era sopraggiunta la pioggia e faceva freddo.
<p>3 Mentre Paolo raccoglieva un fascio di rami secchi e lo gettava sul fuoco una vipera saltò fuori a causa del calore e lo morse a una mano.
<p>4 Al vedere la serpe pendergli dalla mano gli abitanti dicevano fra loro: «Certamente costui è un assassino perché sebbene scampato dal mare la dea della giustizia non lo ha lasciato vivere».
<p>5 Ma egli scosse la serpe nel fuoco e non patì alcun male.
<p>6 Quelli si aspettavano di vederlo gonfiare o cadere morto sul colpo ma dopo avere molto atteso e vedendo che non gli succedeva nulla di straordinario cambiarono parere e dicevano che egli era un dio.
<p>7 Là vicino vi erano i possedimenti appartenenti al governatore dell’isola di nome Publio; questi ci accolse e ci ospitò con benevolenza per tre giorni.
<p>8 Avvenne che il padre di Publio giacesse a letto colpito da febbri e da dissenteria; Paolo andò a visitarlo e dopo aver pregato, gli impose le mani e lo guarì.
<p>9 Dopo questo fatto anche gli altri abitanti dell’isola che avevano malattie accorrevano e venivano guariti.
<p>10 Ci colmarono di molti onori e al momento della partenza ci rifornirono del necessario.
<p>11 Dopo tre mesi salpammo con una nave di Alessandria recante l’insegna dei Diòscuri che aveva svernato nell’isola.
<p>12 Approdammo a Siracusa dove rimanemmo tre giorni.
<p>13 Salpati di qui giungemmo a Reggio. Il giorno seguente si levò lo scirocco e così l’indomani arrivammo a Pozzuoli.
<p>14 Qui trovammo alcuni fratelli i quali ci invitarono a restare con loro una settimana. Quindi arrivammo a Roma.
<p>15 I fratelli di là avendo avuto notizie di noi ci vennero incontro fino al Foro di Appio e alle Tre Taverne. Paolo al vederli rese grazie a Dio e prese coraggio.
<p>16 Arrivati a Roma fu concesso a Paolo di abitare per conto suo con un soldato di guardia.
<p>17 Dopo tre giorni egli fece chiamare i notabili dei Giudei e quando giunsero disse loro: «Fratelli senza aver fatto nulla contro il mio popolo o contro le usanze dei padri sono stato arrestato a Gerusalemme e consegnato nelle mani dei Romani.
<p>18 Questi dopo avermi interrogato volevano rimettermi in libertà non avendo trovato in me alcuna colpa degna di morte.
<p>19 Ma poiché i Giudei si opponevano sono stato costretto ad appellarmi a Cesare senza intendere con questo muovere accuse contro la mia gente.
<p>20 Ecco perché vi ho chiamati: per vedervi e parlarvi poiché è a causa della speranza d’Israele che io sono legato da questa catena».
<p>21 Essi gli risposero: «Noi non abbiamo ricevuto alcuna lettera sul tuo conto dalla Giudea né alcuno dei fratelli è venuto a riferire o a parlar male di te.
<p>22 Ci sembra bene tuttavia ascoltare da te quello che pensi: di questa setta infatti sappiamo che ovunque essa trova opposizione».
<p>23 E avendo fissato con lui un giorno molti vennero da lui nel suo alloggio. Dal mattino alla sera egli esponeva loro il regno di Dio dando testimonianza e cercava di convincerli riguardo a Gesù , partendo dalla legge di Mosè e dai Profeti.
<p>24 Alcuni erano persuasi delle cose che venivano dette altri invece non credevano.
<p>25 Essendo in disaccordo fra di loro se ne andavano via mentre Paolo diceva quest’unica parola: «Ha detto bene lo Spirito Santo per mezzo del profeta Isaia ai vostri padri:
<p>26 <i>Va’ da questo popolo e di’</i>:<br/> <i>Udrete sì ma non comprenderete</i>;<br/> <i>guarderete sì ma non vedrete.</i>
<p>27 <i>Perché il cuore di questo popolo è diventato insensibile,</i><br/> <i>sono diventati duri di orecchi</i><br/> <i>e hanno chiuso gli occhi,</i><br/> <i>perché non vedano con gli occhi</i>,<br/> <i>non ascoltino con gli orecchi</i><br/> <i>e non comprendano con il cuore</i><br/> <i>e non si convertano e io li guarisca!</i>
<p>28 Sia dunque noto a voi che questa salvezza di Dio fu inviata alle nazioni ed esse ascolteranno!». [
<p>29 ]
<p>30 Paolo trascorse due anni interi nella casa che aveva preso in affitto e accoglieva tutti quelli che venivano da lui
<p>31 annunciando il regno di Dio e insegnando le cose riguardanti il Signore Gesù Cristo con tutta franchezza e senza impedimento.

<h4>1</h4>
<p>1 Simon Pietro servo e apostolo di Gesù Cristo a coloro ai quali il nostro Dio e salvatore Gesù Cristo nella sua giustizia ha dato il medesimo e prezioso dono della fede:
<p>2 grazia e pace siano concesse a voi in abbondanza mediante la conoscenza di Dio e di Gesù Signore nostro.
<p>3 La sua potenza divina ci ha donato tutto quello che è necessario per una vita vissuta santamente grazie alla conoscenza di colui che ci ha chiamati con la sua potenza e gloria.
<p>4 Con questo egli ci ha donato i beni grandissimi e preziosi a noi promessi affinché per loro mezzo diventiate partecipi della natura divina sfuggendo alla corruzione che è nel mondo a causa della concupiscenza.
<p>5 Per questo mettete ogni impegno per aggiungere alla vostra fede la virtù alla virtù la conoscenza
<p>6 alla conoscenza la temperanza alla temperanza la pazienza alla pazienza la pietà
<p>7 alla pietà l’amore fraterno all’amore fraterno la carità.
<p>8 Questi doni presenti in voi e fatti crescere non vi lasceranno inoperosi e senza frutto per la conoscenza del Signore nostro Gesù Cristo.
<p>9 Chi invece non li possiede è cieco incapace di vedere e di ricordare che è stato purificato dai suoi antichi peccati.
<p>10 Quindi fratelli, cercate di rendere sempre più salda la vostra chiamata e la scelta che Dio ha fatto di voi. Se farete questo non cadrete mai.
<p>11 Così infatti vi sarà ampiamente aperto l’ingresso nel regno eterno del Signore nostro e salvatore Gesù Cristo.
<p>12 Penso perciò di rammentarvi sempre queste cose benché le sappiate e siate stabili nella verità che possedete.
<p>13 Io credo giusto finché vivo in questa tenda di tenervi desti con le mie esortazioni
<p>14 sapendo che presto dovrò lasciare questa mia tenda come mi ha fatto intendere anche il Signore nostro Gesù Cristo.
<p>15 E procurerò che anche dopo la mia partenza voi abbiate a ricordarvi di queste cose.
<p>16 Infatti vi abbiamo fatto conoscere la potenza e la venuta del Signore nostro Gesù Cristo, non perché siamo andati dietro a favole artificiosamente inventate ma perché siamo stati testimoni oculari della sua grandezza.
<p>17 Egli infatti ricevette onore e gloria da Dio Padre quando giunse a lui questa voce dalla maestosa gloria: «Questi è il Figlio mio l’amato nel quale ho posto il mio compiacimento».
<p>18 Questa voce noi l’abbiamo udita discendere dal cielo mentre eravamo con lui sul santo monte.
<p>19 E abbiamo anche solidissima la parola dei profeti alla quale fate bene a volgere l’attenzione come a lampada che brilla in un luogo oscuro finché non spunti il giorno e non sorga nei vostri cuori la stella del mattino.
<p>20 Sappiate anzitutto questo: nessuna scrittura profetica va soggetta a privata spiegazione
<p>21 poiché non da volontà umana è mai venuta una profezia ma mossi da Spirito Santo parlarono alcuni uomini da parte di Dio.
<h4>2</h4>
<p>1 Ci sono stati anche falsi profeti tra il popolo come pure ci saranno in mezzo a voi falsi maestri i quali introdurranno fazioni che portano alla rovina rinnegando il Signore che li ha riscattati. Attirando su se stessi una rapida rovina
<p>2 molti seguiranno la loro condotta immorale e per colpa loro la via della verità sarà coperta di disprezzo.
<p>3 Nella loro cupidigia vi sfrutteranno con parole false; ma per loro la condanna è in atto ormai da tempo e la loro rovina non si fa attendere.
<p>4 Dio infatti non risparmiò gli angeli che avevano peccato ma li precipitò in abissi tenebrosi tenendoli prigionieri per il giudizio.
<p>5 Ugualmente non risparmiò il mondo antico ma con altre sette persone salvò Noè messaggero di giustizia inondando con il diluvio un mondo di malvagi.
<p>6 Così pure condannò alla distruzione le città di Sòdoma e Gomorra riducendole in cenere lasciando un segno ammonitore a quelli che sarebbero vissuti senza Dio.
<p>7 Liberò invece Lot uomo giusto che era angustiato per la condotta immorale di uomini senza legge.
<p>8 Quel giusto infatti per quello che vedeva e udiva mentre abitava in mezzo a loro giorno dopo giorno si tormentava a motivo delle opere malvagie.
<p>9 Il Signore dunque sa liberare dalla prova chi gli è devoto mentre riserva per il castigo nel giorno del giudizio gli iniqui
<p>10 soprattutto coloro che vanno dietro alla carne con empie passioni e disprezzano il Signore.<br/> Temerari arroganti non temono d’insultare gli esseri gloriosi decaduti
<p>11 mentre gli angeli a loro superiori per forza e potenza non portano davanti al Signore alcun giudizio offensivo contro di loro.
<p>12 Ma costoro irragionevoli e istintivi nati per essere presi e uccisi bestemmiando quello che ignorano andranno in perdizione per la loro condotta immorale
<p>13 subendo il castigo della loro iniquità. Essi stimano felicità darsi ai bagordi in pieno giorno; scandalosi e vergognosi godono dei loro inganni mentre fanno festa con voi
<p>14 hanno gli occhi pieni di desideri disonesti e, insaziabili nel peccato adescano le persone instabili hanno il cuore assuefatto alla cupidigia figli di maledizione!
<p>15 Abbandonata la retta via si sono smarriti seguendo la via di Balaam figlio di Bosor, al quale piacevano ingiusti guadagni
<p>16 ma per la sua malvagità fu punito: un’asina, sebbene muta parlando con voce umana si oppose alla follia del profeta.
<p>17 Costoro sono come sorgenti senz’acqua e come nuvole agitate dalla tempesta e a loro è riservata l’oscurità delle tenebre.
<p>18 Con discorsi arroganti e vuoti e mediante sfrenate passioni carnali adescano quelli che da poco si sono allontanati da chi vive nell’errore.
<p>19 Promettono loro libertà mentre sono essi stessi schiavi della corruzione. L’uomo infatti è schiavo di ciò che lo domina.
<p>20 Se infatti dopo essere sfuggiti alle corruzioni del mondo per mezzo della conoscenza del nostro Signore e salvatore Gesù Cristo rimangono di nuovo in esse invischiati e vinti la loro ultima condizione è divenuta peggiore della prima.
<p>21 Meglio sarebbe stato per loro non aver mai conosciuto la via della giustizia piuttosto che dopo averla conosciuta voltare le spalle al santo comandamento che era stato loro trasmesso.
<p>22 Si è verificato per loro il proverbio:<br/> «Il cane è tornato al suo vomito<br/> e la scrofa lavata è tornata a rotolarsi nel fango».
<h4>3</h4>
<p>1 Questa o carissimi è già la seconda lettera che vi scrivo e in tutte e due con i miei avvertimenti cerco di ridestare in voi il giusto modo di pensare
<p>2 perché vi ricordiate delle parole già dette dai santi profeti e del precetto del Signore e salvatore che gli apostoli vi hanno trasmesso.
<p>3 Questo anzitutto dovete sapere: negli ultimi giorni si farà avanti gente che si inganna e inganna gli altri e che si lascia dominare dalle proprie passioni.
<p>4 Diranno: «Dov’è la sua venuta che egli ha promesso? Dal giorno in cui i nostri padri chiusero gli occhi tutto rimane come al principio della creazione».
<p>5 Ma costoro volontariamente dimenticano che i cieli esistevano già da lungo tempo e che la terra uscita dall’acqua e in mezzo all’acqua ricevette la sua forma grazie alla parola di Dio
<p>6 e che per le stesse ragioni il mondo di allora sommerso dall’acqua andò in rovina.
<p>7 Ora i cieli e la terra attuali sono conservati dalla medesima Parola riservati al fuoco per il giorno del giudizio e della rovina dei malvagi.
<p>8 Una cosa però non dovete perdere di vista carissimi: davanti al Signore un solo giorno è come mille anni e mille anni come un solo giorno.
<p>9 Il Signore non ritarda nel compiere la sua promessa anche se alcuni parlano di lentezza. Egli invece è magnanimo con voi perché non vuole che alcuno si perda ma che tutti abbiano modo di pentirsi.
<p>10 Il giorno del Signore verrà come un ladro; allora i cieli spariranno in un grande boato gli elementi consumati dal calore si dissolveranno e la terra con tutte le sue opere sarà distrutta.
<p>11 Dato che tutte queste cose dovranno finire in questo modo quale deve essere la vostra vita nella santità della condotta e nelle preghiere
<p>12 mentre aspettate e affrettate la venuta del giorno di Dio nel quale i cieli in fiamme si dissolveranno e gli elementi incendiati fonderanno!
<p>13 Noi infatti secondo la sua promessa aspettiamo <i>nuovi cieli e una terra nuova</i> nei quali abita la giustizia.
<p>14 Perciò carissimi nell’attesa di questi eventi fate di tutto perché Dio vi trovi in pace senza colpa e senza macchia.
<p>15 La magnanimità del Signore nostro consideratela come salvezza: così vi ha scritto anche il nostro carissimo fratello Paolo secondo la sapienza che gli è stata data
<p>16 come in tutte le lettere nelle quali egli parla di queste cose. In esse vi sono alcuni punti difficili da comprendere che gli ignoranti e gli incerti travisano al pari delle altre Scritture per loro propria rovina.
<p>17 Voi dunque carissimi siete stati avvertiti: state bene attenti a non venir meno nella vostra fermezza travolti anche voi dall’errore dei malvagi.
<p>18 Crescete invece nella grazia e nella conoscenza del Signore nostro e salvatore Gesù Cristo. A lui la gloria ora e nel giorno dell’eternità. Amen.

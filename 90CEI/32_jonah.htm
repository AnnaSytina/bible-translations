<h4>1</h4>
<p>1 Fu rivolta a Giona figlio di Amittài questa parola del Signore:
<p>2 «àlzati va’ a Ninive la grande città e in essa proclama che la loro malvagità è salita fino a me».
<p>3 Giona invece si mise in cammino per fuggire a Tarsis lontano dal Signore. Scese a Giaffa dove trovò una nave diretta a Tarsis. Pagato il prezzo del trasporto s’imbarcò con loro per Tarsis lontano dal Signore.
<p>4 Ma il Signore scatenò sul mare un forte vento e vi fu in mare una tempesta così grande che la nave stava per sfasciarsi.
<p>5 I marinai impauriti invocarono ciascuno il proprio dio e gettarono in mare quanto avevano sulla nave per alleggerirla. Intanto Giona sceso nel luogo più in basso della nave si era coricato e dormiva profondamente.
<p>6 Gli si avvicinò il capo dell’equipaggio e gli disse: «Che cosa fai così addormentato? àlzati invoca il tuo Dio! Forse Dio si darà pensiero di noi e non periremo».
<p>7 Quindi dissero fra di loro: «Venite tiriamo a sorte per sapere chi ci abbia causato questa sciagura». Tirarono a sorte e la sorte cadde su Giona.
<p>8 Gli domandarono: «Spiegaci dunque chi sia la causa di questa sciagura. Qual è il tuo mestiere? Da dove vieni? Qual è il tuo paese? A quale popolo appartieni?».
<p>9 Egli rispose: «Sono Ebreo e venero il Signore Dio del cielo, che ha fatto il mare e la terra».
<p>10 Quegli uomini furono presi da grande timore e gli domandarono: «Che cosa hai fatto?». Infatti erano venuti a sapere che egli fuggiva lontano dal Signore perché lo aveva loro raccontato.
<p>11 Essi gli dissero: «Che cosa dobbiamo fare di te perché si calmi il mare che è contro di noi?». Infatti il mare infuriava sempre più .
<p>12 Egli disse loro: «Prendetemi e gettatemi in mare e si calmerà il mare che ora è contro di voi perché io so che questa grande tempesta vi ha colto per causa mia».
<p>13 Quegli uomini cercavano a forza di remi di raggiungere la spiaggia ma non ci riuscivano, perché il mare andava sempre più infuriandosi contro di loro.
<p>14 Allora implorarono il Signore e dissero: «Signore fa’ che noi non periamo a causa della vita di quest’uomo e non imputarci il sangue innocente poiché tu Signore agisci secondo il tuo volere».
<p>15 Presero Giona e lo gettarono in mare e il mare placò la sua furia.
<p>16 Quegli uomini ebbero un grande timore del Signore offrirono sacrifici al Signore e gli fecero promesse.
<h4>2</h4>
<p>1 Ma il Signore dispose che un grosso pesce inghiottisse Giona; Giona restò nel ventre del pesce tre giorni e tre notti.
<p>2 Dal ventre del pesce Giona pregò il Signore suo Dio
<p>3 e disse:<br/> «Nella mia angoscia ho invocato il Signore<br/> ed egli mi ha risposto;<br/> dal profondo degli inferi ho gridato<br/> e tu hai ascoltato la mia voce.
<p>4 Mi hai gettato nell’abisso nel cuore del mare,<br/> e le correnti mi hanno circondato;<br/> tutti i tuoi flutti e le tue onde<br/> sopra di me sono passati.
<p>5 Io dicevo: “Sono scacciato<br/> lontano dai tuoi occhi;<br/> eppure tornerò a guardare il tuo santo tempio”.
<p>6 Le acque mi hanno sommerso fino alla gola,<br/> l’abisso mi ha avvolto,<br/> l’alga si è avvinta al mio capo.
<p>7 Sono sceso alle radici dei monti,<br/> la terra ha chiuso le sue spranghe<br/> dietro a me per sempre.<br/> Ma tu hai fatto risalire dalla fossa la mia vita,<br/> Signore mio Dio.
<p>8 Quando in me sentivo venir meno la vita,<br/> ho ricordato il Signore.<br/> La mia preghiera è giunta fino a te,<br/> fino al tuo santo tempio.
<p>9 Quelli che servono idoli falsi<br/> abbandonano il loro amore.
<p>10 Ma io con voce di lode<br/> offrirò a te un sacrificio<br/> e adempirò il voto che ho fatto;<br/> la salvezza viene dal Signore».
<p>11 E il Signore parlò al pesce ed esso rigettò Giona sulla spiaggia.
<h4>3</h4>
<p>1 Fu rivolta a Giona una seconda volta questa parola del Signore:
<p>2 «àlzati, va’ a Ninive la grande città e annuncia loro quanto ti dico».
<p>3 Giona si alzò e andò a Ninive secondo la parola del Signore.<br/> Ninive era una città molto grande larga tre giornate di cammino.
<p>4 Giona cominciò a percorrere la città per un giorno di cammino e predicava: «Ancora quaranta giorni e Ninive sarà distrutta».
<p>5 I cittadini di Ninive credettero a Dio e bandirono un digiuno vestirono il sacco grandi e piccoli.
<p>6 Giunta la notizia fino al re di Ninive egli si alzò dal trono si tolse il manto si coprì di sacco e si mise a sedere sulla cenere.
<p>7 Per ordine del re e dei suoi grandi fu poi proclamato a Ninive questo decreto: «Uomini e animali armenti e greggi non gustino nulla non pascolino, non bevano acqua.
<p>8 Uomini e animali si coprano di sacco e Dio sia invocato con tutte le forze; ognuno si converta dalla sua condotta malvagia e dalla violenza che è nelle sue mani.
<p>9 Chi sa che Dio non cambi si ravveda deponga il suo ardente sdegno e noi non abbiamo a perire!».
<p>10 Dio vide le loro opere che cioè si erano convertiti dalla loro condotta malvagia e Dio si ravvide riguardo al male che aveva minacciato di fare loro e non lo fece.
<h4>4</h4>
<p>1 Ma Giona ne provò grande dispiacere e ne fu sdegnato.
<p>2 Pregò il Signore: «Signore non era forse questo che dicevo quand’ero nel mio paese? Per questo motivo mi affrettai a fuggire a Tarsis; perché so che tu sei un Dio misericordioso e pietoso lento all’ira di grande amore e che ti ravvedi riguardo al male minacciato.
<p>3 Or dunque Signore toglimi la vita, perché meglio è per me morire che vivere!».
<p>4 Ma il Signore gli rispose: «Ti sembra giusto essere sdegnato così?».
<p>5 Giona allora uscì dalla città e sostò a oriente di essa. Si fece lì una capanna e vi si sedette dentro all’ombra in attesa di vedere ciò che sarebbe avvenuto nella città.
<p>6 Allora il Signore Dio fece crescere una pianta di ricino al di sopra di Giona per fare ombra sulla sua testa e liberarlo dal suo male. Giona provò una grande gioia per quel ricino.
<p>7 Ma il giorno dopo allo spuntare dell’alba Dio mandò un verme a rodere la pianta e questa si seccò.
<p>8 Quando il sole si fu alzato Dio fece soffiare un vento d’oriente, afoso. Il sole colpì la testa di Giona che si sentì venire meno e chiese di morire dicendo: «Meglio per me morire che vivere».
<p>9 Dio disse a Giona: «Ti sembra giusto essere così sdegnato per questa pianta di ricino?». Egli rispose: «Sì è giusto; ne sono sdegnato da morire!».
<p>10 Ma il Signore gli rispose: «Tu hai pietà per quella pianta di ricino per cui non hai fatto nessuna fatica e che tu non hai fatto spuntare che in una notte è cresciuta e in una notte è perita!
<p>11 E io non dovrei avere pietà di Ninive quella grande città nella quale vi sono più di centoventimila persone che non sanno distinguere fra la mano destra e la sinistra e una grande quantità di animali?».

<h4>1</h4>
<p>1 Paolo apostolo di Cristo Gesù per volontà di Dio e il fratello Timòteo,
<p>2 ai santi e credenti fratelli in Cristo che sono a Colosse: grazia a voi e pace da Dio Padre nostro.
<p>3 Noi rendiamo grazie a Dio Padre del Signore nostro Gesù Cristo continuamente pregando per voi
<p>4 avendo avuto notizie della vostra fede in Cristo Gesù e della carità che avete verso tutti i santi
<p>5 a causa della speranza che vi attende nei cieli. Ne avete già udito l’annuncio dalla parola di verità del Vangelo
<p>6 che è giunto a voi. E come in tutto il mondo esso porta frutto e si sviluppa così avviene anche fra voi dal giorno in cui avete ascoltato e conosciuto la grazia di Dio nella verità
<p>7 che avete appreso da èpafra nostro caro compagno nel ministero: egli è presso di voi un fedele ministro di Cristo
<p>8 e ci ha pure manifestato il vostro amore nello Spirito.
<p>9 Perciò anche noi dal giorno in cui ne fummo informati non cessiamo di pregare per voi e di chiedere che abbiate piena conoscenza della sua volontà con ogni sapienza e intelligenza spirituale,
<p>10 perché possiate comportarvi in maniera degna del Signore per piacergli in tutto portando frutto in ogni opera buona e crescendo nella conoscenza di Dio.
<p>11 Resi forti di ogni fortezza secondo la potenza della sua gloria per essere perseveranti e magnanimi in tutto
<p>12 ringraziate con gioia il Padre che vi ha resi capaci di partecipare alla sorte dei santi nella luce.
<p>13 è lui che ci ha liberati dal potere delle tenebre<br/> e ci ha trasferiti nel regno del Figlio del suo amore,
<p>14 per mezzo del quale abbiamo la redenzione,<br/> il perdono dei peccati.
<p>15 Egli è immagine del Dio invisibile,<br/> primogenito di tutta la creazione,
<p>16 perché in lui furono create tutte le cose<br/> nei cieli e sulla terra,<br/> quelle visibili e quelle invisibili:<br/> Troni Dominazioni,<br/> Principati e Potenze.<br/> Tutte le cose sono state create<br/> per mezzo di lui e in vista di lui.
<p>17 Egli è prima di tutte le cose<br/> e tutte in lui sussistono.
<p>18 Egli è anche il capo del corpo della Chiesa.<br/> Egli è principio,<br/> primogenito di quelli che risorgono dai morti,<br/> perché sia lui ad avere il primato su tutte le cose.
<p>19 è piaciuto infatti a Dio<br/> che abiti in lui tutta la pienezza
<p>20 e che per mezzo di lui e in vista di lui<br/> siano riconciliate tutte le cose,<br/> avendo pacificato con il sangue della sua croce<br/> sia le cose che stanno sulla terra,<br/> sia quelle che stanno nei cieli.
<p>21 Un tempo anche voi eravate stranieri e nemici con la mente intenta alle opere cattive;
<p>22 ora egli vi ha riconciliati nel corpo della sua carne mediante la morte per presentarvi santi, immacolati e irreprensibili dinanzi a lui;
<p>23 purché restiate fondati e fermi nella fede, irremovibili nella speranza del Vangelo che avete ascoltato il quale è stato annunciato in tutta la creazione che è sotto il cielo e del quale io Paolo sono diventato ministro.
<p>24 Ora io sono lieto nelle sofferenze che sopporto per voi e do compimento a ciò che dei patimenti di Cristo manca nella mia carne a favore del suo corpo che è la Chiesa.
<p>25 Di essa sono diventato ministro secondo la missione affidatami da Dio verso di voi di portare a compimento la parola di Dio
<p>26 il mistero nascosto da secoli e da generazioni ma ora manifestato ai suoi santi.
<p>27 A loro Dio volle far conoscere la gloriosa ricchezza di questo mistero in mezzo alle genti: Cristo in voi speranza della gloria.
<p>28 è lui infatti che noi annunciamo ammonendo ogni uomo e istruendo ciascuno con ogni sapienza per rendere ogni uomo perfetto in Cristo.
<p>29 Per questo mi affatico e lotto con la forza che viene da lui e che agisce in me con potenza.
<h4>2</h4>
<p>1 Voglio infatti che sappiate quale dura lotta devo sostenere per voi per quelli di Laodicèa e per tutti quelli che non mi hanno mai visto di persona
<p>2 perché i loro cuori vengano consolati. E così intimamente uniti nell’amore essi siano arricchiti di una piena intelligenza per conoscere il mistero di Dio che è Cristo:
<p>3 in lui sono nascosti tutti i tesori della sapienza e della conoscenza.
<p>4 Dico questo perché nessuno vi inganni con argomenti seducenti:
<p>5 infatti anche se sono lontano con il corpo sono però tra voi con lo spirito e gioisco vedendo la vostra condotta ordinata e la saldezza della vostra fede in Cristo.
<p>6 Come dunque avete accolto Cristo Gesù il Signore in lui camminate
<p>7 radicati e costruiti su di lui saldi nella fede come vi è stato insegnato sovrabbondando nel rendimento di grazie.
<p>8 Fate attenzione che nessuno faccia di voi sua preda con la filosofia e con vuoti raggiri ispirati alla tradizione umana secondo gli elementi del mondo e non secondo Cristo.
<p>9 è in lui che abita corporalmente tutta la pienezza della divinità
<p>10 e voi partecipate della pienezza di lui che è il capo di ogni Principato e di ogni Potenza.
<p>11 In lui voi siete stati anche circoncisi non mediante una circoncisione fatta da mano d’uomo con la spogliazione del corpo di carne ma con la circoncisione di Cristo:
<p>12 con lui sepolti nel battesimo con lui siete anche risorti mediante la fede nella potenza di Dio che lo ha risuscitato dai morti.
<p>13 Con lui Dio ha dato vita anche a voi che eravate morti a causa delle colpe e della non circoncisione della vostra carne, perdonandoci tutte le colpe e
<p>14 annullando il documento scritto contro di noi che con le prescrizioni ci era contrario: lo ha tolto di mezzo inchiodandolo alla croce.
<p>15 Avendo privato della loro forza i Principati e le Potenze ne ha fatto pubblico spettacolo trionfando su di loro in Cristo.
<p>16 Nessuno dunque vi condanni in fatto di cibo o di bevanda o per feste noviluni e sabati:
<p>17 queste cose sono ombra di quelle future ma la realtà è di Cristo.
<p>18 Nessuno che si compiace vanamente del culto degli angeli e corre dietro alle proprie immaginazioni, gonfio di orgoglio nella sua mente carnale vi impedisca di conseguire il premio:
<p>19 costui non si stringe al capo dal quale tutto il corpo riceve sostentamento e coesione per mezzo di giunture e legamenti e cresce secondo il volere di Dio.
<p>20 Se siete morti con Cristo agli elementi del mondo perché come se viveste ancora nel mondo, lasciarvi imporre precetti quali:
<p>21 «Non prendere non gustare non toccare»?
<p>22 Sono tutte cose destinate a scomparire con l’uso prescrizioni e insegnamenti di uomini,
<p>23 che hanno una parvenza di sapienza con la loro falsa religiosità e umiltà e mortificazione del corpo ma in realtà non hanno alcun valore se non quello di soddisfare la carne.
<h4>3</h4>
<p>1 Se dunque siete risorti con Cristo cercate le cose di lassù dove è Cristo seduto alla destra di Dio;
<p>2 rivolgete il pensiero alle cose di lassù non a quelle della terra.
<p>3 Voi infatti siete morti e la vostra vita è nascosta con Cristo in Dio!
<p>4 Quando Cristo vostra vita sarà manifestato allora anche voi apparirete con lui nella gloria.
<p>5 Fate morire dunque ciò che appartiene alla terra: impurità immoralità, passioni desideri cattivi e quella cupidigia che è idolatria;
<p>6 a motivo di queste cose l’ira di Dio viene su coloro che gli disobbediscono.
<p>7 Anche voi un tempo eravate così, quando vivevate in questi vizi.
<p>8 Ora invece gettate via anche voi tutte queste cose: ira, animosità cattiveria insulti e discorsi osceni che escono dalla vostra bocca.
<p>9 Non dite menzogne gli uni agli altri: vi siete svestiti dell’uomo vecchio con le sue azioni
<p>10 e avete rivestito il nuovo che si rinnova per una piena conoscenza ad immagine di Colui che lo ha creato.
<p>11 Qui non vi è Greco o Giudeo circoncisione o incirconcisione barbaro Scita schiavo, libero ma Cristo è tutto e in tutti.
<p>12 Scelti da Dio santi e amati rivestitevi dunque di sentimenti di tenerezza di bontà di umiltà di mansuetudine di magnanimità
<p>13 sopportandovi a vicenda e perdonandovi gli uni gli altri se qualcuno avesse di che lamentarsi nei riguardi di un altro. Come il Signore vi ha perdonato, così fate anche voi.
<p>14 Ma sopra tutte queste cose rivestitevi della carità che le unisce in modo perfetto.
<p>15 E la pace di Cristo regni nei vostri cuori perché ad essa siete stati chiamati in un solo corpo. E rendete grazie!
<p>16 La parola di Cristo abiti tra voi nella sua ricchezza. Con ogni sapienza istruitevi e ammonitevi a vicenda con salmi inni e canti ispirati con gratitudine cantando a Dio nei vostri cuori.
<p>17 E qualunque cosa facciate in parole e in opere tutto avvenga nel nome del Signore Gesù rendendo grazie per mezzo di lui a Dio Padre.
<p>18 Voi mogli state sottomesse ai mariti come conviene nel Signore.
<p>19 Voi mariti amate le vostre mogli e non trattatele con durezza.
<p>20 Voi figli obbedite ai genitori in tutto; ciò è gradito al Signore.
<p>21 Voi padri non esasperate i vostri figli perché non si scoraggino.
<p>22 Voi schiavi siate docili in tutto con i vostri padroni terreni: non servite solo quando vi vedono come si fa per piacere agli uomini ma con cuore semplice e nel timore del Signore.
<p>23 Qualunque cosa facciate fatela di buon animo come per il Signore e non per gli uomini,
<p>24 sapendo che dal Signore riceverete come ricompensa l’eredità. Servite il Signore che è Cristo!
<p>25 Infatti chi commette ingiustizia subirà le conseguenze del torto commesso e non si fanno favoritismi personali.
<h4>4</h4>
<p>1 Voi padroni date ai vostri schiavi ciò che è giusto ed equo sapendo che anche voi avete un padrone in cielo.
<p>2 Perseverate nella preghiera e vegliate in essa rendendo grazie.
<p>3 Pregate anche per noi, perché Dio ci apra la porta della Parola per annunciare il mistero di Cristo. Per questo mi trovo in prigione
<p>4 affinché possa farlo conoscere parlandone come devo.
<p>5 Comportatevi saggiamente con quelli di fuori cogliendo ogni occasione.
<p>6 Il vostro parlare sia sempre gentile sensato in modo da saper rispondere a ciascuno come si deve.
<p>7 Tutto quanto mi riguarda ve lo riferirà Tìchico il caro fratello e ministro fedele, mio compagno nel servizio del Signore
<p>8 che io mando a voi perché conosciate le nostre condizioni e perché rechi conforto ai vostri cuori.
<p>9 Con lui verrà anche Onèsimo, il fedele e carissimo fratello che è dei vostri. Essi vi informeranno su tutte le cose di qui.
<p>10 Vi salutano Aristarco mio compagno di carcere e Marco il cugino di Bàrnaba riguardo al quale avete ricevuto istruzioni - se verrà da voi fategli buona accoglienza -
<p>11 e Gesù chiamato Giusto. Di coloro che vengono dalla circoncisione questi soli hanno collaborato con me per il regno di Dio e mi sono stati di conforto.
<p>12 Vi saluta èpafra servo di Cristo Gesù , che è dei vostri il quale non smette di lottare per voi nelle sue preghiere perché siate saldi, perfetti e aderenti a tutti i voleri di Dio.
<p>13 Io do testimonianza che egli si dà molto da fare per voi e per quelli di Laodicèa e di Geràpoli.
<p>14 Vi salutano Luca il caro medico e Dema.
<p>15 Salutate i fratelli di Laodicèa Ninfa e la Chiesa che si raduna nella sua casa.
<p>16 E quando questa lettera sarà stata letta da voi fate che venga letta anche nella Chiesa dei Laodicesi e anche voi leggete quella inviata ai Laodicesi.
<p>17 Dite ad Archippo: «Fa’ attenzione al ministero che hai ricevuto nel Signore in modo da compierlo bene».
<p>18 Il saluto è di mia mano di me Paolo. Ricordatevi delle mie catene. La grazia sia con voi.

<h4>1</h4>
<p>1 Paolo apostolo non da parte di uomini né per mezzo di uomo ma per mezzo di Gesù Cristo e di Dio Padre che lo ha risuscitato dai morti
<p>2 e tutti i fratelli che sono con me alle Chiese della Galazia:
<p>3 grazia a voi e pace da Dio Padre nostro e dal Signore Gesù Cristo,
<p>4 che ha dato se stesso per i nostri peccati al fine di strapparci da questo mondo malvagio secondo la volontà di Dio e Padre nostro
<p>5 al quale sia gloria nei secoli dei secoli. Amen.
<p>6 Mi meraviglio che così in fretta da colui che vi ha chiamati con la grazia di Cristo voi passiate a un altro vangelo.
<p>7 Però non ce n’è un altro se non che vi sono alcuni che vi turbano e vogliono sovvertire il vangelo di Cristo.
<p>8 Ma se anche noi stessi oppure un angelo dal cielo vi annunciasse un vangelo diverso da quello che vi abbiamo annunciato sia anàtema!
<p>9 L’abbiamo già detto e ora lo ripeto: se qualcuno vi annuncia un vangelo diverso da quello che avete ricevuto sia anàtema!
<p>10 Infatti è forse il consenso degli uomini che cerco oppure quello di Dio? O cerco di piacere agli uomini? Se cercassi ancora di piacere agli uomini non sarei servitore di Cristo!
<p>11 Vi dichiaro fratelli che il Vangelo da me annunciato non segue un modello umano;
<p>12 infatti io non l’ho ricevuto né l’ho imparato da uomini ma per rivelazione di Gesù Cristo.
<p>13 Voi avete certamente sentito parlare della mia condotta di un tempo nel giudaismo: perseguitavo ferocemente la Chiesa di Dio e la devastavo
<p>14 superando nel giudaismo la maggior parte dei miei coetanei e connazionali accanito com’ero nel sostenere le tradizioni dei padri.
<p>15 Ma quando Dio che mi scelse fin dal seno di mia madre e mi chiamò con la sua grazia si compiacque
<p>16 di rivelare in me il Figlio suo perché lo annunciassi in mezzo alle genti subito, senza chiedere consiglio a nessuno
<p>17 senza andare a Gerusalemme da coloro che erano apostoli prima di me mi recai in Arabia e poi ritornai a Damasco.
<p>18 In seguito tre anni dopo salii a Gerusalemme per andare a conoscere Cefa e rimasi presso di lui quindici giorni;
<p>19 degli apostoli non vidi nessun altro se non Giacomo il fratello del Signore.
<p>20 In ciò che vi scrivo - lo dico davanti a Dio - non mentisco.
<p>21 Poi andai nelle regioni della Siria e della Cilìcia.
<p>22 Ma non ero personalmente conosciuto dalle Chiese della Giudea che sono in Cristo;
<p>23 avevano soltanto sentito dire: «Colui che una volta ci perseguitava ora va annunciando la fede che un tempo voleva distruggere».
<p>24 E glorificavano Dio per causa mia.
<h4>2</h4>
<p>1 Quattordici anni dopo andai di nuovo a Gerusalemme in compagnia di Bàrnaba portando con me anche Tito:
<p>2 vi andai però in seguito a una rivelazione. Esposi loro il Vangelo che io annuncio tra le genti ma lo esposi privatamente alle persone più autorevoli per non correre o aver corso invano.
<p>3 Ora neppure Tito che era con me benché fosse greco fu obbligato a farsi circoncidere;
<p>4 e questo contro i falsi fratelli intrusi i quali si erano infiltrati a spiare la nostra libertà che abbiamo in Cristo Gesù allo scopo di renderci schiavi;
<p>5 ma a loro non cedemmo non sottomettendoci neppure per un istante perché la verità del Vangelo continuasse a rimanere salda tra voi.
<p>6 Da parte dunque delle persone più autorevoli - quali fossero allora non m’interessa perché Dio non guarda in faccia ad alcuno - quelle persone autorevoli a me non imposero nulla.
<p>7 Anzi visto che a me era stato affidato il Vangelo per i non circoncisi come a Pietro quello per i circoncisi -
<p>8 poiché colui che aveva agito in Pietro per farne un apostolo dei circoncisi aveva agito anche in me per le genti -
<p>9 e riconoscendo la grazia a me data Giacomo Cefa e Giovanni ritenuti le colonne diedero a me e a Bàrnaba la destra in segno di comunione perché noi andassimo tra le genti e loro tra i circoncisi.
<p>10 Ci pregarono soltanto di ricordarci dei poveri ed è quello che mi sono preoccupato di fare.
<p>11 Ma quando Cefa venne ad Antiòchia mi opposi a lui a viso aperto perché aveva torto.
<p>12 Infatti prima che giungessero alcuni da parte di Giacomo egli prendeva cibo insieme ai pagani; ma, dopo la loro venuta cominciò a evitarli e a tenersi in disparte per timore dei circoncisi.
<p>13 E anche gli altri Giudei lo imitarono nella simulazione tanto che pure Bàrnaba si lasciò attirare nella loro ipocrisia.
<p>14 Ma quando vidi che non si comportavano rettamente secondo la verità del Vangelo dissi a Cefa in presenza di tutti: «Se tu che sei Giudeo vivi come i pagani e non alla maniera dei Giudei come puoi costringere i pagani a vivere alla maniera dei Giudei?».
<p>15 Noi che per nascita siamo Giudei e non pagani peccatori
<p>16 sapendo tuttavia che l’uomo non è giustificato per le opere della Legge ma soltanto per mezzo della fede in Gesù Cristo abbiamo creduto anche noi in Cristo Gesù per essere giustificati per la fede in Cristo e non per le opere della Legge; poiché per le opere della Legge non verrà mai giustificato nessuno.
<p>17 Se pertanto noi che cerchiamo la giustificazione in Cristo siamo trovati peccatori come gli altri, Cristo è forse ministro del peccato? Impossibile!
<p>18 Infatti se torno a costruire quello che ho distrutto mi denuncio come trasgressore.
<p>19 In realtà mediante la Legge io sono morto alla Legge affinché io viva per Dio. Sono stato crocifisso con Cristo
<p>20 e non vivo più io, ma Cristo vive in me. E questa vita che io vivo nel corpo la vivo nella fede del Figlio di Dio che mi ha amato e ha consegnato se stesso per me.
<p>21 Dunque non rendo vana la grazia di Dio; infatti se la giustificazione viene dalla Legge Cristo è morto invano.
<h4>3</h4>
<p>1 O stolti Gàlati chi vi ha incantati? Proprio voi agli occhi dei quali fu rappresentato al vivo Gesù Cristo crocifisso!
<p>2 Questo solo vorrei sapere da voi: è per le opere della Legge che avete ricevuto lo Spirito o per aver ascoltato la parola della fede?
<p>3 Siete così privi d’intelligenza che dopo aver cominciato nel segno dello Spirito ora volete finire nel segno della carne?
<p>4 Avete tanto sofferto invano? Se almeno fosse invano!
<p>5 Colui dunque che vi concede lo Spirito e opera portenti in mezzo a voi lo fa grazie alle opere della Legge o perché avete ascoltato la parola della fede?
<p>6 Come Abramo <i>ebbe fede in Dio e gli fu accreditato come giustizia,</i>
<p>7 riconoscete dunque che figli di Abramo sono quelli che vengono dalla fede.
<p>8 E la Scrittura prevedendo che Dio avrebbe giustificato i pagani per la fede preannunciò ad Abramo: <i>In te saranno benedette tutte le nazioni</i>.
<p>9 Di conseguenza quelli che vengono dalla fede sono benedetti insieme ad Abramo che credette.
<p>10 Quelli invece che si richiamano alle opere della Legge stanno sotto la maledizione, poiché sta scritto: <i>Maledetto chiunque non rimane fedele a tutte le cose scritte nel libro della Legge per metterle in pratica</i>.
<p>11 E che nessuno sia giustificato davanti a Dio per la Legge risulta dal fatto che <i>il giusto per fede vivrà.</i>
<p>12 Ma la Legge non si basa sulla fede; al contrario dice: <i>Chi metterà in pratica queste cose vivrà grazie ad esse</i>.
<p>13 Cristo ci ha riscattati dalla maledizione della Legge diventando lui stesso maledizione per noi poiché sta scritto: <i>Maledetto chi è appeso al legno</i>
<p>14 perché in Cristo Gesù la benedizione di Abramo passasse ai pagani e noi mediante la fede ricevessimo la promessa dello Spirito.
<p>15 Fratelli ecco vi parlo da uomo: un testamento legittimo pur essendo solo un atto umano nessuno lo dichiara nullo o vi aggiunge qualche cosa.
<p>16 Ora è appunto ad Abramo e alla sua discendenza che furono fatte le promesse. Non dice la Scrittura: «E ai discendenti» come se si trattasse di molti ma: <i>E alla tua discendenza,</i> come a uno solo cioè Cristo.
<p>17 Ora io dico: un testamento stabilito in precedenza da Dio stesso non può dichiararlo nullo una Legge che è venuta quattrocentotrenta anni dopo annullando così la promessa.
<p>18 Se infatti l’eredità si ottenesse in base alla Legge non sarebbe più in base alla promessa; Dio invece ha fatto grazia ad Abramo mediante la promessa.
<p>19 Perché allora la Legge? Essa fu aggiunta a motivo delle trasgressioni fino alla venuta della discendenza per la quale era stata fatta la promessa e fu promulgata per mezzo di angeli attraverso un mediatore.
<p>20 Ma non si dà mediatore per una sola persona: ora Dio è uno solo.
<p>21 La Legge è dunque contro le promesse di Dio? Impossibile! Se infatti fosse stata data una Legge capace di dare la vita la giustizia verrebbe davvero dalla Legge;
<p>22 la Scrittura invece ha rinchiuso ogni cosa sotto il peccato perché la promessa venisse data ai credenti mediante la fede in Gesù Cristo.
<p>23 Ma prima che venisse la fede noi eravamo custoditi e rinchiusi sotto la Legge in attesa della fede che doveva essere rivelata.
<p>24 Così la Legge è stata per noi un pedagogo fino a Cristo, perché fossimo giustificati per la fede.
<p>25 Sopraggiunta la fede non siamo più sotto un pedagogo.
<p>26 Tutti voi infatti siete figli di Dio mediante la fede in Cristo Gesù ,
<p>27 poiché quanti siete stati battezzati in Cristo vi siete rivestiti di Cristo.
<p>28 Non c’è Giudeo né Greco; non c’è schiavo né libero; non c’è maschio e femmina perché tutti voi siete uno in Cristo Gesù .
<p>29 Se appartenete a Cristo, allora siete discendenza di Abramo eredi secondo la promessa.
<h4>4</h4>
<p>1 Dico ancora: per tutto il tempo che l’erede è fanciullo non è per nulla differente da uno schiavo benché sia padrone di tutto ma
<p>2 dipende da tutori e amministratori fino al termine prestabilito dal padre.
<p>3 Così anche noi quando eravamo fanciulli eravamo schiavi degli elementi del mondo.
<p>4 Ma quando venne la pienezza del tempo Dio mandò il suo Figlio nato da donna nato sotto la Legge
<p>5 per riscattare quelli che erano sotto la Legge, perché ricevessimo l’adozione a figli.
<p>6 E che voi siete figli lo prova il fatto che Dio mandò nei nostri cuori lo Spirito del suo Figlio il quale grida: «Abbà! Padre!».
<p>7 Quindi non sei più schiavo ma figlio e se figlio sei anche erede per grazia di Dio.
<p>8 Ma un tempo per la vostra ignoranza di Dio voi eravate sottomessi a divinità che in realtà non lo sono.
<p>9 Ora invece che avete conosciuto Dio anzi da lui siete stati conosciuti, come potete rivolgervi di nuovo a quei deboli e miserabili elementi ai quali di nuovo come un tempo volete servire?
<p>10 Voi infatti osservate scrupolosamente giorni mesi stagioni e anni!
<p>11 Temo per voi di essermi affaticato invano a vostro riguardo.
<p>12 Siate come me - ve ne prego fratelli - poiché anch’io sono stato come voi. Non mi avete offeso in nulla.
<p>13 Sapete che durante una malattia del corpo vi annunciai il Vangelo la prima volta;
<p>14 quella che nella mia carne era per voi una prova non l’avete disprezzata né respinta ma mi avete accolto come un angelo di Dio come Cristo Gesù .
<p>15 Dove sono dunque le vostre manifestazioni di gioia? Vi do testimonianza che se fosse stato possibile vi sareste cavati anche gli occhi per darli a me.
<p>16 Sono dunque diventato vostro nemico dicendovi la verità?
<p>17 Costoro sono premurosi verso di voi ma non onestamente; vogliono invece tagliarvi fuori perché vi interessiate di loro.
<p>18 è bello invece essere circondati di premure nel bene sempre e non solo quando io mi trovo presso di voi
<p>19 figli miei che io di nuovo partorisco nel dolore finché Cristo non sia formato in voi!
<p>20 Vorrei essere vicino a voi in questo momento e cambiare il tono della mia voce perché sono perplesso a vostro riguardo.
<p>21 Ditemi voi che volete essere sotto la Legge: non sentite che cosa dice la Legge?
<p>22 Sta scritto infatti che Abramo ebbe due figli uno dalla schiava e uno dalla donna libera.
<p>23 Ma il figlio della schiava è nato secondo la carne; il figlio della donna libera in virtù della promessa.
<p>24 Ora queste cose sono dette per allegoria: le due donne infatti rappresentano le due alleanze. Una, quella del monte Sinai che genera nella schiavitù è rappresentata da Agar
<p>25 - il Sinai è un monte dell’Arabia - essa corrisponde alla Gerusalemme attuale che di fatto è schiava insieme ai suoi figli.
<p>26 Invece la Gerusalemme di lassù è libera ed è la madre di tutti noi.
<p>27 Sta scritto infatti:<br/> <i>Rallégrati sterile tu che non partorisci,</i><br/> <i>grida di gioia tu che non conosci i dolori del parto,</i><br/> <i>perché molti sono i figli dell’abbandonata,</i><br/> <i>più di quelli della donna che ha marito</i>.
<p>28 E voi fratelli siete figli della promessa alla maniera di Isacco.
<p>29 Ma come allora colui che era nato secondo la carne perseguitava quello nato secondo lo spirito così accade anche ora.
<p>30 Però che cosa dice la Scrittura? <i>Manda via la schiava e suo figlio perché il figlio della schiava non avrà eredità col figlio</i> della donna libera.
<p>31 Così, fratelli noi non siamo figli di una schiava ma della donna libera.
<h4>5</h4>
<p>1 Cristo ci ha liberati per la libertà! State dunque saldi e non lasciatevi imporre di nuovo il giogo della schiavitù .
<p>2 Ecco io Paolo vi dico: se vi fate circoncidere Cristo non vi gioverà a nulla.
<p>3 E dichiaro ancora una volta a chiunque si fa circoncidere che egli è obbligato ad osservare tutta quanta la Legge.
<p>4 Non avete più nulla a che fare con Cristo voi che cercate la giustificazione nella Legge; siete decaduti dalla grazia.
<p>5 Quanto a noi per lo Spirito in forza della fede attendiamo fermamente la giustizia sperata.
<p>6 Perché in Cristo Gesù non è la circoncisione che vale o la non circoncisione ma la fede che si rende operosa per mezzo della carità.
<p>7 Correvate così bene! Chi vi ha tagliato la strada voi che non obbedite più alla verità?
<p>8 Questa persuasione non viene sicuramente da colui che vi chiama!
<p>9 Un po’ di lievito fa fermentare tutta la pasta.
<p>10 Io sono fiducioso per voi nel Signore che non penserete diversamente; ma chi vi turba subirà la condanna chiunque egli sia.
<p>11 Quanto a me, fratelli se predico ancora la circoncisione perché sono tuttora perseguitato? Infatti sarebbe annullato lo scandalo della croce.
<p>12 Farebbero meglio a farsi mutilare quelli che vi gettano nello scompiglio!
<p>13 Voi infatti fratelli siete stati chiamati a libertà. Che questa libertà non divenga però un pretesto per la carne; mediante l’amore siate invece a servizio gli uni degli altri.
<p>14 Tutta la Legge infatti trova la sua pienezza in un solo precetto: <i>Amerai il tuo prossimo come te stesso</i>.
<p>15 Ma se vi mordete e vi divorate a vicenda badate almeno di non distruggervi del tutto gli uni gli altri!
<p>16 Vi dico dunque: camminate secondo lo Spirito e non sarete portati a soddisfare il desiderio della carne.
<p>17 La carne infatti ha desideri contrari allo Spirito e lo Spirito ha desideri contrari alla carne; queste cose si oppongono a vicenda sicché voi non fate quello che vorreste.
<p>18 Ma se vi lasciate guidare dallo Spirito non siete sotto la Legge.
<p>19 Del resto sono ben note le opere della carne: fornicazione impurità dissolutezza
<p>20 idolatria stregonerie, inimicizie discordia gelosia dissensi divisioni fazioni
<p>21 invidie ubriachezze orge e cose del genere. Riguardo a queste cose vi preavviso come già ho detto: chi le compie non erediterà il regno di Dio.
<p>22 Il frutto dello Spirito invece è amore gioia pace magnanimità, benevolenza bontà fedeltà mitezza dominio di sé
<p>23 contro queste cose non c’è Legge.
<p>24 Quelli che sono di Cristo Gesù hanno crocifisso la carne con le sue passioni e i suoi desideri.
<p>25 Perciò se viviamo dello Spirito camminiamo anche secondo lo Spirito.
<p>26 Non cerchiamo la vanagloria provocandoci e invidiandoci gli uni gli altri.
<h4>6</h4>
<p>1 Fratelli se uno viene sorpreso in qualche colpa voi che avete lo Spirito correggetelo con spirito di dolcezza. E tu vigila su te stesso per non essere tentato anche tu.
<p>2 Portate i pesi gli uni degli altri: così adempirete la legge di Cristo.
<p>3 Se infatti uno pensa di essere qualcosa mentre non è nulla inganna se stesso.
<p>4 Ciascuno esamini invece la propria condotta e allora troverà motivo di vanto solo in se stesso e non in rapporto agli altri.
<p>5 Ciascuno infatti porterà il proprio fardello.
<p>6 Chi viene istruito nella Parola condivida tutti i suoi beni con chi lo istruisce.
<p>7 Non fatevi illusioni: Dio non si lascia ingannare. Ciascuno raccoglierà quello che avrà seminato.
<p>8 Chi semina nella sua carne dalla carne raccoglierà corruzione; chi semina nello Spirito, dallo Spirito raccoglierà vita eterna.
<p>9 E non stanchiamoci di fare il bene; se infatti non desistiamo a suo tempo mieteremo.
<p>10 Poiché dunque ne abbiamo l’occasione operiamo il bene verso tutti soprattutto verso i fratelli nella fede.
<p>11 Vedete con che grossi caratteri vi scrivo di mia mano.
<p>12 Quelli che vogliono fare bella figura nella carne vi costringono a farvi circoncidere solo per non essere perseguitati a causa della croce di Cristo.
<p>13 Infatti neanche gli stessi circoncisi osservano la Legge ma vogliono la vostra circoncisione per trarre vanto dalla vostra carne.
<p>14 Quanto a me invece non ci sia altro vanto che nella croce del Signore nostro Gesù Cristo per mezzo della quale il mondo per me è stato crocifisso come io per il mondo.
<p>15 Non è infatti la circoncisione che conta né la non circoncisione ma l’essere nuova creatura.
<p>16 E su quanti seguiranno questa norma sia pace e misericordia come su tutto l’Israele di Dio.
<p>17 D’ora innanzi nessuno mi procuri fastidi: io porto le stigmate di Gesù sul mio corpo.
<p>18 La grazia del Signore nostro Gesù Cristo sia con il vostro spirito fratelli. Amen.

<h4>1</h4>
<p>1 Pietro apostolo di Gesù Cristo ai fedeli che vivono come stranieri dispersi nel Ponto, nella Galazia nella Cappadòcia nell’Asia e nella Bitinia scelti
<p>2 secondo il piano stabilito da Dio Padre mediante lo Spirito che santifica per obbedire a Gesù Cristo e per essere aspersi dal suo sangue: a voi grazia e pace in abbondanza.
<p>3 Sia benedetto Dio e Padre del Signore nostro Gesù Cristo che nella sua grande misericordia ci ha rigenerati mediante la risurrezione di Gesù Cristo dai morti per una speranza viva
<p>4 per un’eredità che non si corrompe non si macchia e non marcisce. Essa è conservata nei cieli per voi
<p>5 che dalla potenza di Dio siete custoditi mediante la fede in vista della salvezza che sta per essere rivelata nell’ultimo tempo.
<p>6 Perciò siete ricolmi di gioia anche se ora dovete essere per un po’ di tempo afflitti da varie prove
<p>7 affinché la vostra fede messa alla prova molto più preziosa dell’oro - destinato a perire e tuttavia purificato con fuoco - torni a vostra lode gloria e onore quando Gesù Cristo si manifesterà.
<p>8 Voi lo amate pur senza averlo visto e ora, senza vederlo credete in lui. Perciò esultate di gioia indicibile e gloriosa
<p>9 mentre raggiungete la mèta della vostra fede: la salvezza delle anime.
<p>10 Su questa salvezza indagarono e scrutarono i profeti che preannunciavano la grazia a voi destinata;
<p>11 essi cercavano di sapere quale momento o quali circostanze indicasse lo Spirito di Cristo che era in loro quando prediceva le sofferenze destinate a Cristo e le glorie che le avrebbero seguite.
<p>12 A loro fu rivelato che non per se stessi ma per voi erano servitori di quelle cose che ora vi sono annunciate per mezzo di coloro che vi hanno portato il Vangelo mediante lo Spirito Santo mandato dal cielo: cose nelle quali gli angeli desiderano fissare lo sguardo.
<p>13 Perciò cingendo i fianchi della vostra mente e restando sobri ponete tutta la vostra speranza in quella grazia che vi sarà data quando Gesù Cristo si manifesterà.
<p>14 Come figli obbedienti non conformatevi ai desideri di un tempo quando eravate nell’ignoranza
<p>15 ma come il Santo che vi ha chiamati diventate santi anche voi in tutta la vostra condotta.
<p>16 Poiché sta scritto: <i>Sarete santi perché io sono santo</i>.
<p>17 E se chiamate Padre colui che senza fare preferenze giudica ciascuno secondo le proprie opere, comportatevi con timore di Dio nel tempo in cui vivete quaggiù come stranieri.
<p>18 Voi sapete che non a prezzo di cose effimere come argento e oro foste liberati dalla vostra vuota condotta ereditata dai padri
<p>19 ma con il sangue prezioso di Cristo agnello senza difetti e senza macchia.
<p>20 Egli fu predestinato già prima della fondazione del mondo ma negli ultimi tempi si è manifestato per voi;
<p>21 e voi per opera sua credete in Dio che lo ha risuscitato dai morti e gli ha dato gloria in modo che la vostra fede e la vostra speranza siano rivolte a Dio.
<p>22 Dopo aver purificato le vostre anime con l’obbedienza alla verità per amarvi sinceramente come fratelli amatevi intensamente di vero cuore gli uni gli altri
<p>23 rigenerati non da un seme corruttibile ma incorruttibile per mezzo della parola di Dio viva ed eterna.
<p>24 Perché<br/> <i>ogni carne è come l’erba</i><br/> <i>e tutta la</i> sua <i>gloria come un fiore di campo.</i><br/> <i>L’erba inaridisce i fiori cadono,</i>
<p>25 <i>ma la parola del Signore rimane in eterno.</i><br/> E questa è la parola del Vangelo che vi è stato annunciato.
<h4>2</h4>
<p>1 Allontanate dunque ogni genere di cattiveria e di frode ipocrisie gelosie e ogni maldicenza.
<p>2 Come bambini appena nati desiderate avidamente il genuino latte spirituale grazie al quale voi possiate crescere verso la salvezza
<p>3 se davvero avete gustato che buono è il Signore.
<p>4 Avvicinandovi a lui pietra viva rifiutata dagli uomini ma scelta e preziosa davanti a Dio,
<p>5 quali pietre vive siete costruiti anche voi come edificio spirituale per un sacerdozio santo e per offrire sacrifici spirituali graditi a Dio mediante Gesù Cristo.
<p>6 Si legge infatti nella Scrittura:<br/> <i>Ecco io pongo in Sion</i><br/> <i>una pietra d’angolo</i> <i>scelta preziosa,</i><br/> <i>e chi crede in essa non resterà deluso</i>.
<p>7 Onore dunque a voi che credete; ma per quelli che non credono<br/> <i>la pietra che i costruttori hanno scartato</i><br/> <i>è diventata pietra d’angolo</i>
<p>8 e <i>sasso d’inciampo pietra di scandalo.</i><br/> Essi v’inciampano perché non obbediscono alla Parola. A questo erano destinati.
<p>9 Voi invece siete stirpe eletta sacerdozio regale nazione santa popolo che Dio <i>si è acquistato</i> perché proclami <i>le opere ammirevoli</i> di lui che vi ha chiamato dalle tenebre alla sua luce meravigliosa.
<p>10 Un tempo voi eravate <i>non-popolo</i> ora invece siete popolo di Dio; un tempo eravate <i>esclusi dalla misericordia</i> ora invece avete ottenuto misericordia.
<p>11 Carissimi io vi esorto come stranieri e pellegrini ad astenervi dai cattivi desideri della carne, che fanno guerra all’anima.
<p>12 Tenete una condotta esemplare fra i pagani perché mentre vi calunniano come malfattori al vedere le vostre buone opere diano gloria a Dio nel giorno della sua visita.
<p>13 Vivete sottomessi ad ogni umana autorità per amore del Signore: sia al re come sovrano,
<p>14 sia ai governatori come inviati da lui per punire i malfattori e premiare quelli che fanno il bene.
<p>15 Perché questa è la volontà di Dio: che operando il bene voi chiudiate la bocca all’ignoranza degli stolti
<p>16 come uomini liberi servendovi della libertà non come di un velo per coprire la malizia ma come servi di Dio.
<p>17 Onorate tutti amate i vostri fratelli, temete Dio onorate il re.
<p>18 Domestici state sottomessi con profondo rispetto ai vostri padroni non solo a quelli buoni e miti, ma anche a quelli prepotenti.
<p>19 Questa è grazia: subire afflizioni soffrendo ingiustamente a causa della conoscenza di Dio;
<p>20 che gloria sarebbe infatti sopportare di essere percossi quando si è colpevoli? Ma se facendo il bene sopporterete con pazienza la sofferenza ciò sarà gradito davanti a Dio.
<p>21 A questo infatti siete stati chiamati perché<br/> anche Cristo patì per voi,<br/> lasciandovi un esempio,<br/> perché ne seguiate le orme:
<p>22 egli <i>non commise</i> peccato<br/> <i>e non si trovò inganno sulla sua bocca</i>;
<p>23 insultato non rispondeva con insulti,<br/> maltrattato non minacciava vendetta,<br/> ma si affidava a colui<br/> che giudica con giustizia.
<p>24 <i>Egli portò i nostri peccati</i> nel suo corpo<br/> sul legno della croce,<br/> perché non vivendo più per il peccato,<br/> vivessimo per la giustizia;<br/> <i>dalle</i> sue <i>piaghe siete stati guariti</i>.
<p>25 Eravate <i>erranti come pecore</i>,<br/> ma ora siete stati ricondotti<br/> al pastore e custode delle vostre anime.
<h4>3</h4>
<p>1 Allo stesso modo voi mogli state sottomesse ai vostri mariti perché anche se alcuni non credono alla Parola vengano riguadagnati dal comportamento delle mogli senza bisogno di discorsi,
<p>2 avendo davanti agli occhi la vostra condotta casta e rispettosa.
<p>3 Il vostro ornamento non sia quello esteriore - capelli intrecciati collane d’oro sfoggio di vestiti -
<p>4 ma piuttosto nel profondo del vostro cuore un’anima incorruttibile piena di mitezza e di pace: ecco ciò che è prezioso davanti a Dio.
<p>5 Così un tempo si ornavano le sante donne che speravano in Dio; esse stavano sottomesse ai loro mariti
<p>6 come Sara che obbediva ad Abramo, chiamandolo signore. Di lei siete diventate figlie se operate il bene e non vi lasciate sgomentare da alcuna minaccia.
<p>7 Così pure voi mariti trattate con riguardo le vostre mogli perché il loro corpo è più debole e rendete loro onore perché partecipano con voi della grazia della vita: così le vostre preghiere non troveranno ostacolo.
<p>8 E infine siate tutti concordi partecipi delle gioie e dei dolori degli altri animati da affetto fraterno misericordiosi umili.
<p>9 Non rendete male per male né ingiuria per ingiuria ma rispondete augurando il bene. A questo infatti siete stati chiamati da Dio per avere in eredità la sua benedizione.
<p>10 <i>Chi</i> infatti <i>vuole amare la vita</i><br/> <i>e vedere giorni felici</i><br/> <i>trattenga la lingua dal male</i><br/> <i>e le labbra da parole d’inganno,</i>
<p>11 <i>eviti il male e faccia il bene,</i><br/> <i>cerchi la pace e la segua,</i>
<p>12 <i>perché gli occhi del Signore sono sopra i giusti</i><br/> <i>e le sue orecchie sono attente alle loro preghiere;</i><br/> <i>ma il volto del Signore è contro coloro che fanno il male</i>.
<p>13 E chi potrà farvi del male se sarete ferventi nel bene?
<p>14 Se poi doveste soffrire per la giustizia beati voi! <i>Non sgomentatevi per paura di loro e non turbatevi,</i>
<p>15 <i>ma adorate il Signore</i> Cristo nei vostri cuori pronti sempre a rispondere a chiunque vi domandi ragione della speranza che è in voi.
<p>16 Tuttavia questo sia fatto con dolcezza e rispetto con una retta coscienza perché nel momento stesso in cui si parla male di voi rimangano svergognati quelli che malignano sulla vostra buona condotta in Cristo.
<p>17 Se questa infatti è la volontà di Dio è meglio soffrire operando il bene che facendo il male
<p>18 perché anche Cristo è morto una volta per sempre per i peccati giusto per gli ingiusti per ricondurvi a Dio; messo a morte nel corpo ma reso vivo nello spirito.
<p>19 E nello spirito andò a portare l’annuncio anche alle anime prigioniere
<p>20 che un tempo avevano rifiutato di credere quando Dio nella sua magnanimità pazientava nei giorni di Noè mentre si fabbricava l’arca nella quale poche persone otto in tutto furono salvate per mezzo dell’acqua.
<p>21 Quest’acqua come immagine del battesimo ora salva anche voi; non porta via la sporcizia del corpo ma è invocazione di salvezza rivolta a Dio da parte di una buona coscienza in virtù della risurrezione di Gesù Cristo.
<p>22 Egli è alla destra di Dio dopo essere salito al cielo e aver ottenuto la sovranità sugli angeli i Principati e le Potenze.
<h4>4</h4>
<p>1 Avendo Cristo sofferto nel corpo anche voi dunque armatevi degli stessi sentimenti. Chi ha sofferto nel corpo ha rotto con il peccato
<p>2 per non vivere più il resto della sua vita nelle passioni umane ma secondo la volontà di Dio.
<p>3 è finito il tempo trascorso nel soddisfare le passioni dei pagani vivendo nei vizi nelle cupidigie nei bagordi nelle orge nelle ubriachezze e nel culto illecito degli idoli.
<p>4 Per questo trovano strano che voi non corriate insieme con loro verso questo torrente di perdizione e vi oltraggiano.
<p>5 Ma renderanno conto a colui che è pronto a giudicare i vivi e i morti.
<p>6 Infatti anche ai morti è stata annunciata la buona novella affinché siano condannati come tutti gli uomini nel corpo ma vivano secondo Dio nello Spirito.
<p>7 La fine di tutte le cose è vicina. Siate dunque moderati e sobri per dedicarvi alla preghiera.
<p>8 Soprattutto conservate tra voi una carità fervente perché <i>la carità copre una moltitudine di peccati.</i>
<p>9 Praticate l’ospitalità gli uni verso gli altri senza mormorare.
<p>10 Ciascuno secondo il dono ricevuto lo metta a servizio degli altri, come buoni amministratori della multiforme grazia di Dio.
<p>11 Chi parla lo faccia con parole di Dio; chi esercita un ufficio lo compia con l’energia ricevuta da Dio perché in tutto sia glorificato Dio per mezzo di Gesù Cristo al quale appartengono la gloria e la potenza nei secoli dei secoli. Amen!
<p>12 Carissimi non meravigliatevi della persecuzione che come un incendio è scoppiata in mezzo a voi per mettervi alla prova come se vi accadesse qualcosa di strano.
<p>13 Ma nella misura in cui partecipate alle sofferenze di Cristo rallegratevi perché anche nella rivelazione della sua gloria possiate rallegrarvi ed esultare.
<p>14 Beati voi se venite insultati per il nome di Cristo, perché lo Spirito della gloria che è <i>Spirito di Dio</i> <i>riposa</i> su di voi.
<p>15 Nessuno di voi abbia a soffrire come omicida o ladro o malfattore o delatore.
<p>16 Ma se uno soffre come cristiano non ne arrossisca; per questo nome anzi dia gloria a Dio.
<p>17 è questo il momento in cui ha inizio il giudizio a partire dalla casa di Dio; e se incomincia da noi quale sarà la fine di quelli che non obbediscono al vangelo di Dio?
<p>18 E <i>se il giusto a stento si salverà che ne sarà dell’empio e del peccatore?</i>
<p>19 Perciò anche quelli che soffrono secondo il volere di Dio consegnino la loro vita al Creatore fedele compiendo il bene.
<h4>5</h4>
<p>1 Esorto gli anziani che sono tra voi quale anziano come loro testimone delle sofferenze di Cristo e partecipe della gloria che deve manifestarsi:
<p>2 pascete il gregge di Dio che vi è affidato, sorvegliandolo non perché costretti ma volentieri come piace a Dio non per vergognoso interesse ma con animo generoso
<p>3 non come padroni delle persone a voi affidate ma facendovi modelli del gregge.
<p>4 E quando apparirà il Pastore supremo riceverete la corona della gloria che non appassisce.
<p>5 Anche voi giovani siate sottomessi agli anziani. Rivestitevi tutti di umiltà gli uni verso gli altri perché Dio <i>resiste ai superbi ma dà grazia agli umili</i>.
<p>6 Umiliatevi dunque sotto la potente mano di Dio affinché vi esalti al tempo opportuno,
<p>7 riversando su di lui ogni vostra preoccupazione perché egli ha cura di voi.
<p>8 Siate sobri vegliate. Il vostro nemico il diavolo <i>come leone ruggente</i> va in giro cercando chi divorare.
<p>9 Resistetegli saldi nella fede sapendo che le medesime sofferenze sono imposte ai vostri fratelli sparsi per il mondo.
<p>10 E il Dio di ogni grazia il quale vi ha chiamati alla sua gloria eterna in Cristo Gesù egli stesso dopo che avrete un poco sofferto vi ristabilirà vi confermerà vi rafforzerà vi darà solide fondamenta.
<p>11 A lui la potenza nei secoli. Amen!
<p>12 Vi ho scritto brevemente per mezzo di Silvano che io ritengo fratello fedele per esortarvi e attestarvi che questa è la vera grazia di Dio. In essa state saldi!
<p>13 Vi saluta la comunità che vive in Babilonia e anche Marco figlio mio.
<p>14 Salutatevi l’un l’altro con un bacio d’amore fraterno. Pace a voi tutti che siete in Cristo!

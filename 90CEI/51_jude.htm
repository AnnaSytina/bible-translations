<h4>1</h4>
<p>1 Giuda servo di Gesù Cristo e fratello di Giacomo a coloro che sono prediletti amati in Dio Padre e custoditi da Gesù Cristo
<p>2 a voi siano date in abbondanza misericordia pace e carità.
<p>3 Carissimi avendo un gran desiderio di scrivervi riguardo alla nostra comune salvezza sono stato costretto a farlo per esortarvi a combattere per la fede che fu trasmessa ai santi una volta per sempre.
<p>4 Si sono infiltrati infatti in mezzo a voi alcuni individui per i quali già da tempo sta scritta questa condanna perché empi che stravolgono la grazia del nostro Dio in dissolutezze e rinnegano il nostro unico padrone e signore Gesù Cristo.
<p>5 A voi che conoscete tutte queste cose voglio ricordare che il Signore dopo aver liberato il popolo dalla terra d’Egitto fece poi morire quelli che non vollero credere
<p>6 e tiene in catene eterne, nelle tenebre per il giudizio del grande giorno gli angeli che non conservarono il loro grado ma abbandonarono la propria dimora.
<p>7 Così Sòdoma e Gomorra e le città vicine che alla stessa maniera si abbandonarono all’immoralità e seguirono vizi contro natura stanno subendo esemplarmente le pene di un fuoco eterno.
<p>8 Ugualmente anche costoro indotti dai loro sogni contaminano il proprio corpo disprezzano il Signore e insultano gli angeli.
<p>9 Quando l’arcangelo Michele in contrasto con il diavolo, discuteva per avere il corpo di Mosè non osò accusarlo con parole offensive ma disse: <i>Ti condanni il Signore!</i>
<p>10 Costoro invece mentre insultano tutto ciò che ignorano si corrompono poi in quelle cose che come animali irragionevoli conoscono per mezzo dei sensi.
<p>11 Guai a loro! Perché si sono messi sulla strada di Caino e per guadagno si sono lasciati andare alle seduzioni di Balaam e si sono perduti nella ribellione di Core.
<p>12 Essi sono la vergogna dei vostri banchetti, perché mangiano con voi senza ritegno pensando solo a nutrire se stessi. Sono nuvole senza pioggia, portate via dai venti o alberi di fine stagione senza frutto morti due volte sradicati;
<p>13 sono onde selvagge del mare che schiumano la loro sporcizia; sono astri erranti ai quali è riservata l’oscurità delle tenebre eterne.
<p>14 Profetò anche per loro Enoc settimo dopo Adamo dicendo: «Ecco il Signore è venuto con migliaia e migliaia dei suoi angeli
<p>15 per sottoporre tutti a giudizio e per dimostrare la colpa di tutti riguardo a tutte le opere malvagie che hanno commesso e a tutti gli insulti che da empi peccatori hanno lanciato contro di lui».
<p>16 Sono sobillatori pieni di acredine che agiscono secondo le loro passioni; la loro bocca proferisce parole orgogliose e per interesse circondano le persone di adulazione.
<p>17 Ma voi o carissimi ricordatevi delle cose che furono predette dagli apostoli del Signore nostro Gesù Cristo.
<p>18 Essi vi dicevano: «Alla fine dei tempi vi saranno impostori che si comporteranno secondo le loro empie passioni».
<p>19 Tali sono quelli che provocano divisioni gente che vive di istinti ma non ha lo Spirito.
<p>20 Voi invece carissimi costruite voi stessi sopra la vostra santissima fede pregate nello Spirito Santo
<p>21 conservatevi nell’amore di Dio attendendo la misericordia del Signore nostro Gesù Cristo per la vita eterna.
<p>22 Siate misericordiosi verso quelli che sono indecisi
<p>23 e salvateli strappandoli dal fuoco; di altri infine abbiate compassione con timore stando lontani perfino dai vestiti contaminati dal loro corpo.
<p>24 A colui che può preservarvi da ogni caduta e farvi comparire davanti alla sua gloria senza difetti e colmi di gioia
<p>25 all’unico Dio nostro salvatore per mezzo di Gesù Cristo nostro Signore gloria maestà forza e potenza prima di ogni tempo ora e per sempre. Amen.

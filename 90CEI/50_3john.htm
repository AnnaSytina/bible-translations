<h4>1</h4>
<p>1 Io il Presbìtero al carissimo Gaio che amo nella verità.
<p>2 Carissimo mi auguro che in tutto tu stia bene e sia in buona salute come sta bene la tua anima.
<p>3 Mi sono molto rallegrato infatti quando sono giunti alcuni fratelli e hanno testimoniato che tu, dal modo in cui cammini nella verità sei veritiero.
<p>4 Non ho gioia più grande di questa: sapere che i miei figli camminano nella verità.
<p>5 Carissimo tu ti comporti fedelmente in tutto ciò che fai in favore dei fratelli, benché stranieri.
<p>6 Essi hanno dato testimonianza della tua carità davanti alla Chiesa; tu farai bene a provvedere loro il necessario per il viaggio in modo degno di Dio.
<p>7 Per il suo nome, infatti essi sono partiti senza accettare nulla dai pagani.
<p>8 Noi perciò dobbiamo accogliere tali persone per diventare collaboratori della verità.
<p>9 Ho scritto qualche parola alla Chiesa ma Diòtrefe che ambisce il primo posto tra loro non ci vuole accogliere.
<p>10 Per questo se verrò gli rinfaccerò le cose che va facendo, sparlando di noi con discorsi maligni. Non contento di questo non riceve i fratelli e impedisce di farlo a quelli che lo vorrebbero e li scaccia dalla Chiesa.
<p>11 Carissimo non imitare il male ma il bene. Chi fa il bene è da Dio; chi fa il male non ha veduto Dio.
<p>12 A Demetrio tutti danno testimonianza anche la stessa verità anche noi gli diamo testimonianza e tu sai che la nostra testimonianza è veritiera.
<p>13 Molte cose avrei da scriverti ma non voglio farlo con inchiostro e penna.
<p>14 Spero però di vederti presto e parleremo a viva voce.
<p>15 La pace sia con te. Gli amici ti salutano. Saluta gli amici a uno a uno.

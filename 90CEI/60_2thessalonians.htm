<h4>1</h4>
<p>1 Paolo e Silvano e Timòteo alla Chiesa dei Tessalonicesi che è in Dio Padre nostro e nel Signore Gesù Cristo:
<p>2 a voi grazia e pace da Dio Padre e dal Signore Gesù Cristo.
<p>3 Dobbiamo sempre rendere grazie a Dio per voi fratelli come è giusto perché la vostra fede fa grandi progressi e l’amore di ciascuno di voi verso gli altri va crescendo.
<p>4 Così noi possiamo gloriarci di voi nelle Chiese di Dio per la vostra perseveranza e la vostra fede in tutte le vostre persecuzioni e tribolazioni che sopportate.
<p>5 è questo un segno del giusto giudizio di Dio perché siate fatti degni del regno di Dio per il quale appunto soffrite.
<p>6 è proprio della giustizia di Dio ricambiare con afflizioni coloro che vi affliggono
<p>7 e a voi che siete afflitti dare sollievo insieme a noi quando si manifesterà il Signore Gesù dal cielo insieme agli angeli della sua potenza con
<p>8 fuoco ardente per punire quelli che non riconoscono Dio e quelli che non obbediscono al vangelo del Signore nostro Gesù .
<p>9 Essi saranno castigati con una rovina eterna lontano dal volto del Signore e dalla sua gloriosa potenza.
<p>10 In quel giorno egli verrà per essere glorificato nei suoi santi ed essere riconosciuto mirabile da tutti quelli che avranno creduto perché è stata accolta la nostra testimonianza in mezzo a voi.
<p>11 Per questo preghiamo continuamente per voi perché il nostro Dio vi renda degni della sua chiamata e con la sua potenza porti a compimento ogni proposito di bene e l’opera della vostra fede,
<p>12 perché sia glorificato il nome del Signore nostro Gesù in voi e voi in lui secondo la grazia del nostro Dio e del Signore Gesù Cristo.
<h4>2</h4>
<p>1 Riguardo alla venuta del Signore nostro Gesù Cristo e al nostro radunarci con lui vi preghiamo fratelli
<p>2 di non lasciarvi troppo presto confondere la mente e allarmare né da ispirazioni né da discorsi né da qualche lettera fatta passare come nostra quasi che il giorno del Signore sia già presente.
<p>3 Nessuno vi inganni in alcun modo! Prima infatti verrà l’apostasia e si rivelerà l’uomo dell’iniquità il figlio della perdizione
<p>4 l’avversario colui che s’innalza sopra ogni essere chiamato e adorato come Dio fino a insediarsi nel tempio di Dio pretendendo di essere Dio.
<p>5 Non ricordate che quando ancora ero tra voi io vi dicevo queste cose?
<p>6 E ora voi sapete che cosa lo trattiene perché non si manifesti se non nel suo tempo.
<p>7 Il mistero dell’iniquità è già in atto ma è necessario che sia tolto di mezzo colui che finora lo trattiene.
<p>8 Allora l’empio sarà rivelato e il Signore Gesù lo distruggerà con il soffio della sua bocca e lo annienterà con lo splendore della sua venuta.
<p>9 La venuta dell’empio avverrà nella potenza di Satana con ogni specie di miracoli e segni e prodigi menzogneri
<p>10 e con tutte le seduzioni dell’iniquità a danno di quelli che vanno in rovina perché non accolsero l’amore della verità per essere salvati.
<p>11 Dio perciò manda loro una forza di seduzione perché essi credano alla menzogna
<p>12 e siano condannati tutti quelli che invece di credere alla verità si sono compiaciuti nell’iniquità.
<p>13 Noi però dobbiamo sempre rendere grazie a Dio per voi fratelli amati dal Signore, perché Dio vi ha scelti come primizia per la salvezza per mezzo dello Spirito santificatore e della fede nella verità.
<p>14 A questo egli vi ha chiamati mediante il nostro Vangelo per entrare in possesso della gloria del Signore nostro Gesù Cristo.
<p>15 Perciò fratelli state saldi e mantenete le tradizioni che avete appreso sia dalla nostra parola sia dalla nostra lettera.
<p>16 E lo stesso Signore nostro Gesù Cristo e Dio Padre nostro, che ci ha amati e ci ha dato per sua grazia una consolazione eterna e una buona speranza
<p>17 conforti i vostri cuori e li confermi in ogni opera e parola di bene.
<h4>3</h4>
<p>1 Per il resto fratelli pregate per noi perché la parola del Signore corra e sia glorificata, come lo è anche tra voi
<p>2 e veniamo liberati dagli uomini corrotti e malvagi. La fede infatti non è di tutti.
<p>3 Ma il Signore è fedele: egli vi confermerà e vi custodirà dal Maligno.
<p>4 Riguardo a voi abbiamo questa fiducia nel Signore: che quanto noi vi ordiniamo già lo facciate e continuerete a farlo.
<p>5 Il Signore guidi i vostri cuori all’amore di Dio e alla pazienza di Cristo.
<p>6 Fratelli nel nome del Signore nostro Gesù Cristo vi raccomandiamo di tenervi lontani da ogni fratello che conduce una vita disordinata non secondo l’insegnamento che vi è stato trasmesso da noi.
<p>7 Sapete in che modo dovete prenderci a modello: noi infatti non siamo rimasti oziosi in mezzo a voi
<p>8 né abbiamo mangiato gratuitamente il pane di alcuno ma abbiamo lavorato duramente notte e giorno per non essere di peso ad alcuno di voi.
<p>9 Non che non ne avessimo diritto ma per darci a voi come modello da imitare.
<p>10 E infatti quando eravamo presso di voi vi abbiamo sempre dato questa regola: chi non vuole lavorare neppure mangi.
<p>11 Sentiamo infatti che alcuni fra voi vivono una vita disordinata senza fare nulla e sempre in agitazione.
<p>12 A questi tali esortandoli nel Signore Gesù Cristo ordiniamo di guadagnarsi il pane lavorando con tranquillità.
<p>13 Ma voi, fratelli non stancatevi di fare il bene.
<p>14 Se qualcuno non obbedisce a quanto diciamo in questa lettera prendete nota di lui e interrompete i rapporti perché si vergogni;
<p>15 non trattatelo però come un nemico ma ammonitelo come un fratello.
<p>16 Il Signore della pace vi dia la pace sempre e in ogni modo. Il Signore sia con tutti voi.
<p>17 Il saluto è di mia mano di Paolo. Questo è il segno autografo di ogni mia lettera; io scrivo così.
<p>18 La grazia del Signore nostro Gesù Cristo sia con tutti voi.

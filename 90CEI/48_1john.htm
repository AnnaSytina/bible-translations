<h4>1</h4>
<p>1 Quello che era da principio quello che noi abbiamo udito quello che abbiamo veduto con i nostri occhi quello che contemplammo e che le nostre mani toccarono del Verbo della vita -
<p>2 la vita infatti si manifestò noi l’abbiamo veduta e di ciò diamo testimonianza e vi annunciamo la vita eterna che era presso il Padre e che si manifestò a noi -
<p>3 quello che abbiamo veduto e udito noi lo annunciamo anche a voi perché anche voi siate in comunione con noi. E la nostra comunione è con il Padre e con il Figlio suo Gesù Cristo.
<p>4 Queste cose vi scriviamo, perché la nostra gioia sia piena.
<p>5 Questo è il messaggio che abbiamo udito da lui e che noi vi annunciamo: Dio è luce e in lui non c’è tenebra alcuna.
<p>6 Se diciamo di essere in comunione con lui e camminiamo nelle tenebre siamo bugiardi e non mettiamo in pratica la verità.
<p>7 Ma se camminiamo nella luce come egli è nella luce siamo in comunione gli uni con gli altri e il sangue di Gesù il Figlio suo ci purifica da ogni peccato.
<p>8 Se diciamo di essere senza peccato inganniamo noi stessi e la verità non è in noi.
<p>9 Se confessiamo i nostri peccati egli è fedele e giusto tanto da perdonarci i peccati e purificarci da ogni iniquità.
<p>10 Se diciamo di non avere peccato facciamo di lui un bugiardo e la sua parola non è in noi.
<h4>2</h4>
<p>1 Figlioli miei vi scrivo queste cose perché non pecchiate; ma se qualcuno ha peccato abbiamo un Paràclito presso il Padre: Gesù Cristo il giusto.
<p>2 è lui la vittima di espiazione per i nostri peccati; non soltanto per i nostri ma anche per quelli di tutto il mondo.
<p>3 Da questo sappiamo di averlo conosciuto: se osserviamo i suoi comandamenti.
<p>4 Chi dice: «Lo conosco» e non osserva i suoi comandamenti è bugiardo e in lui non c’è la verità.
<p>5 Chi invece osserva la sua parola in lui l’amore di Dio è veramente perfetto. Da questo conosciamo di essere in lui.
<p>6 Chi dice di rimanere in lui deve anch’egli comportarsi come lui si è comportato.
<p>7 Carissimi non vi scrivo un nuovo comandamento ma un comandamento antico che avete ricevuto da principio. Il comandamento antico è la Parola che avete udito.
<p>8 Eppure vi scrivo un comandamento nuovo e ciò è vero in lui e in voi perché le tenebre stanno diradandosi e già appare la luce vera.
<p>9 Chi dice di essere nella luce e odia suo fratello è ancora nelle tenebre.
<p>10 Chi ama suo fratello rimane nella luce e non vi è in lui occasione di inciampo.
<p>11 Ma chi odia suo fratello è nelle tenebre cammina nelle tenebre e non sa dove va, perché le tenebre hanno accecato i suoi occhi.
<p>12 Scrivo a voi figlioli,<br/> perché vi sono stati perdonati i peccati in virtù del suo nome.
<p>13 Scrivo a voi padri,<br/> perché avete conosciuto colui che è da principio.<br/> Scrivo a voi giovani,<br/> perché avete vinto il Maligno.
<p>14 Ho scritto a voi figlioli,<br/> perché avete conosciuto il Padre.<br/> Ho scritto a voi padri,<br/> perché avete conosciuto colui che è da principio.<br/> Ho scritto a voi giovani,<br/> perché siete forti<br/> e la parola di Dio rimane in voi<br/> e avete vinto il Maligno.
<p>15 Non amate il mondo né le cose del mondo! Se uno ama il mondo l’amore del Padre non è in lui;
<p>16 perché tutto quello che è nel mondo - la concupiscenza della carne la concupiscenza degli occhi e la superbia della vita - non viene dal Padre ma viene dal mondo.
<p>17 E il mondo passa con la sua concupiscenza; ma chi fa la volontà di Dio rimane in eterno!
<p>18 Figlioli è giunta l’ultima ora. Come avete sentito dire che l’anticristo deve venire di fatto molti anticristi sono già venuti. Da questo conosciamo che è l’ultima ora.
<p>19 Sono usciti da noi ma non erano dei nostri; se fossero stati dei nostri sarebbero rimasti con noi; sono usciti perché fosse manifesto che non tutti sono dei nostri.
<p>20 Ora voi avete ricevuto l’unzione dal Santo e tutti avete la conoscenza.
<p>21 Non vi ho scritto perché non conoscete la verità ma perché la conoscete e perché nessuna menzogna viene dalla verità.
<p>22 Chi è il bugiardo se non colui che nega che Gesù è il Cristo? L’anticristo è colui che nega il Padre e il Figlio.
<p>23 Chiunque nega il Figlio non possiede nemmeno il Padre; chi professa la sua fede nel Figlio possiede anche il Padre.
<p>24 Quanto a voi quello che avete udito da principio rimanga in voi. Se rimane in voi quello che avete udito da principio anche voi rimarrete nel Figlio e nel Padre.
<p>25 E questa è la promessa che egli ci ha fatto: la vita eterna.
<p>26 Questo vi ho scritto riguardo a coloro che cercano di ingannarvi.
<p>27 E quanto a voi, l’unzione che avete ricevuto da lui rimane in voi e non avete bisogno che qualcuno vi istruisca. Ma come la sua unzione vi insegna ogni cosa ed è veritiera e non mentisce così voi rimanete in lui come essa vi ha istruito.
<p>28 E ora figlioli rimanete in lui perché possiamo avere fiducia quando egli si manifesterà e non veniamo da lui svergognati alla sua venuta.
<p>29 Se sapete che egli è giusto sappiate anche che chiunque opera la giustizia è stato generato da lui.
<h4>3</h4>
<p>1 Vedete quale grande amore ci ha dato il Padre per essere chiamati figli di Dio e lo siamo realmente! Per questo il mondo non ci conosce: perché non ha conosciuto lui.
<p>2 Carissimi noi fin d’ora siamo figli di Dio ma ciò che saremo non è stato ancora rivelato. Sappiamo però che quando egli si sarà manifestato noi saremo simili a lui perché lo vedremo così come egli è.
<p>3 Chiunque ha questa speranza in lui purifica se stesso come egli è puro.
<p>4 Chiunque commette il peccato commette anche l’iniquità perché il peccato è l’iniquità.
<p>5 Voi sapete che egli si manifestò per togliere i peccati e che in lui non vi è peccato.
<p>6 Chiunque rimane in lui non pecca; chiunque pecca non l’ha visto né l’ha conosciuto.
<p>7 Figlioli nessuno v’inganni. Chi pratica la giustizia è giusto come egli è giusto.
<p>8 Chi commette il peccato viene dal diavolo perché da principio il diavolo è peccatore. Per questo si manifestò il Figlio di Dio: per distruggere le opere del diavolo.
<p>9 Chiunque è stato generato da Dio non commette peccato perché un germe divino rimane in lui e non può peccare perché è stato generato da Dio.
<p>10 In questo si distinguono i figli di Dio dai figli del diavolo: chi non pratica la giustizia non è da Dio e neppure lo è chi non ama il suo fratello.
<p>11 Poiché questo è il messaggio che avete udito da principio: che ci amiamo gli uni gli altri.
<p>12 Non come Caino che era dal Maligno e uccise suo fratello. E per quale motivo l’uccise? Perché le sue opere erano malvagie mentre quelle di suo fratello erano giuste.
<p>13 Non meravigliatevi fratelli se il mondo vi odia.
<p>14 Noi sappiamo che siamo passati dalla morte alla vita perché amiamo i fratelli. Chi non ama rimane nella morte.
<p>15 Chiunque odia il proprio fratello è omicida e voi sapete che nessun omicida ha più la vita eterna che dimora in lui.
<p>16 In questo abbiamo conosciuto l’amore nel fatto che egli ha dato la sua vita per noi; quindi anche noi dobbiamo dare la vita per i fratelli.
<p>17 Ma se uno ha ricchezze di questo mondo e vedendo il suo fratello in necessità gli chiude il proprio cuore come rimane in lui l’amore di Dio?
<p>18 Figlioli non amiamo a parole né con la lingua ma con i fatti e nella verità.
<p>19 In questo conosceremo che siamo dalla verità e davanti a lui rassicureremo il nostro cuore,
<p>20 qualunque cosa esso ci rimproveri. Dio è più grande del nostro cuore e conosce ogni cosa.
<p>21 Carissimi se il nostro cuore non ci rimprovera nulla abbiamo fiducia in Dio
<p>22 e qualunque cosa chiediamo la riceviamo da lui perché osserviamo i suoi comandamenti e facciamo quello che gli è gradito.
<p>23 Questo è il suo comandamento: che crediamo nel nome del Figlio suo Gesù Cristo e ci amiamo gli uni gli altri secondo il precetto che ci ha dato.
<p>24 Chi osserva i suoi comandamenti rimane in Dio e Dio in lui. In questo conosciamo che egli rimane in noi: dallo Spirito che ci ha dato.
<h4>4</h4>
<p>1 Carissimi non prestate fede ad ogni spirito ma mettete alla prova gli spiriti per saggiare se provengono veramente da Dio perché molti falsi profeti sono venuti nel mondo.
<p>2 In questo potete riconoscere lo Spirito di Dio: ogni spirito che riconosce Gesù Cristo venuto nella carne è da Dio;
<p>3 ogni spirito che non riconosce Gesù non è da Dio. Questo è lo spirito dell’anticristo che come avete udito viene anzi è già nel mondo.
<p>4 Voi siete da Dio figlioli e avete vinto costoro perché colui che è in voi è più grande di colui che è nel mondo.
<p>5 Essi sono del mondo perciò insegnano cose del mondo e il mondo li ascolta.
<p>6 Noi siamo da Dio: chi conosce Dio ascolta noi; chi non è da Dio non ci ascolta. Da questo noi distinguiamo lo spirito della verità e lo spirito dell’errore.
<p>7 Carissimi amiamoci gli uni gli altri perché l’amore è da Dio: chiunque ama è stato generato da Dio e conosce Dio.
<p>8 Chi non ama non ha conosciuto Dio perché Dio è amore.
<p>9 In questo si è manifestato l’amore di Dio in noi: Dio ha mandato nel mondo il suo Figlio unigenito perché noi avessimo la vita per mezzo di lui.
<p>10 In questo sta l’amore: non siamo stati noi ad amare Dio ma è lui che ha amato noi e ha mandato il suo Figlio come vittima di espiazione per i nostri peccati.
<p>11 Carissimi se Dio ci ha amati così anche noi dobbiamo amarci gli uni gli altri.
<p>12 Nessuno mai ha visto Dio; se ci amiamo gli uni gli altri Dio rimane in noi e l’amore di lui è perfetto in noi.
<p>13 In questo si conosce che noi rimaniamo in lui ed egli in noi: egli ci ha donato il suo Spirito.
<p>14 E noi stessi abbiamo veduto e attestiamo che il Padre ha mandato il suo Figlio come salvatore del mondo.
<p>15 Chiunque confessa che Gesù è il Figlio di Dio Dio rimane in lui ed egli in Dio.
<p>16 E noi abbiamo conosciuto e creduto l’amore che Dio ha in noi. Dio è amore; chi rimane nell’amore rimane in Dio e Dio rimane in lui.
<p>17 In questo l’amore ha raggiunto tra noi la sua perfezione: che abbiamo fiducia nel giorno del giudizio perché come è lui così siamo anche noi in questo mondo.
<p>18 Nell’amore non c’è timore al contrario l’amore perfetto scaccia il timore, perché il timore suppone un castigo e chi teme non è perfetto nell’amore.
<p>19 Noi amiamo perché egli ci ha amati per primo.
<p>20 Se uno dice: «Io amo Dio» e odia suo fratello è un bugiardo. Chi infatti non ama il proprio fratello che vede non può amare Dio che non vede.
<p>21 E questo è il comandamento che abbiamo da lui: chi ama Dio ami anche suo fratello.
<h4>5</h4>
<p>1 Chiunque crede che Gesù è il Cristo è stato generato da Dio; e chi ama colui che ha generato ama anche chi da lui è stato generato.
<p>2 In questo conosciamo di amare i figli di Dio: quando amiamo Dio e osserviamo i suoi comandamenti.
<p>3 In questo infatti consiste l’amore di Dio nell’osservare i suoi comandamenti; e i suoi comandamenti non sono gravosi.
<p>4 Chiunque è stato generato da Dio vince il mondo; e questa è la vittoria che ha vinto il mondo: la nostra fede.
<p>5 E chi è che vince il mondo se non chi crede che Gesù è il Figlio di Dio?
<p>6 Egli è colui che è venuto con acqua e sangue Gesù Cristo; non con l’acqua soltanto ma con l’acqua e con il sangue. Ed è lo Spirito che dà testimonianza perché lo Spirito è la verità.
<p>7 Poiché tre sono quelli che danno testimonianza:
<p>8 lo Spirito l’acqua e il sangue e questi tre sono concordi.
<p>9 Se accettiamo la testimonianza degli uomini la testimonianza di Dio è superiore: e questa è la testimonianza di Dio che egli ha dato riguardo al proprio Figlio.
<p>10 Chi crede nel Figlio di Dio ha questa testimonianza in sé. Chi non crede a Dio fa di lui un bugiardo perché non crede alla testimonianza che Dio ha dato riguardo al proprio Figlio.
<p>11 E la testimonianza è questa: Dio ci ha donato la vita eterna e questa vita è nel suo Figlio.
<p>12 Chi ha il Figlio ha la vita; chi non ha il Figlio di Dio non ha la vita.
<p>13 Questo vi ho scritto perché sappiate che possedete la vita eterna voi che credete nel nome del Figlio di Dio.
<p>14 E questa è la fiducia che abbiamo in lui: qualunque cosa gli chiediamo secondo la sua volontà egli ci ascolta.
<p>15 E se sappiamo che ci ascolta in tutto quello che gli chiediamo, sappiamo di avere già da lui quanto abbiamo chiesto.
<p>16 Se uno vede il proprio fratello commettere un peccato che non conduce alla morte preghi e Dio gli darà la vita: a coloro cioè il cui peccato non conduce alla morte. C’è infatti un peccato che conduce alla morte; non dico di pregare riguardo a questo peccato.
<p>17 Ogni iniquità è peccato ma c’è il peccato che non conduce alla morte.
<p>18 Sappiamo che chiunque è stato generato da Dio non pecca: chi è stato generato da Dio preserva se stesso e il Maligno non lo tocca.
<p>19 Noi sappiamo che siamo da Dio mentre tutto il mondo sta in potere del Maligno.
<p>20 Sappiamo anche che il Figlio di Dio è venuto e ci ha dato l’intelligenza per conoscere il vero Dio. E noi siamo nel vero Dio nel Figlio suo Gesù Cristo: egli è il vero Dio e la vita eterna.
<p>21 Figlioli guardatevi dai falsi dèi!

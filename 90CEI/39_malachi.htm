<h4>1</h4>
<p>1 Oracolo. Parola del Signore a Israele per mezzo di Malachia.
<p>2 Vi ho amati dice il Signore. E voi dite: «Come ci hai amati?». Non era forse Esaù fratello di Giacobbe? Oracolo del Signore. Eppure ho amato Giacobbe
<p>3 e ho odiato Esaù . Ho fatto dei suoi monti un deserto e ho dato la sua eredità agli sciacalli del deserto.
<p>4 Se Edom dice: «Siamo stati distrutti ma ci rialzeremo dalle nostre rovine!» il Signore degli eserciti dichiara: «Essi ricostruiranno ma io demolirò». Saranno chiamati «Territorio malvagio» e «Popolo contro cui il Signore è adirato per sempre».
<p>5 I vostri occhi lo vedranno e voi direte: «Grande è il Signore anche al di là dei confini d’Israele».
<p>6 Il figlio onora suo padre e il servo rispetta il suo padrone. Se io sono padre dov’è l’onore che mi spetta? Se sono il padrone dov’è il timore di me? Dice il Signore degli eserciti a voi sacerdoti che disprezzate il mio nome. Voi domandate: «Come lo abbiamo disprezzato il tuo nome?».
<p>7 Offrite sul mio altare un cibo impuro e dite: «In che modo te lo abbiamo reso impuro?». Quando voi dite: «La tavola del Signore è spregevole»
<p>8 e offrite un animale cieco in sacrificio non è forse un male? Quando voi offrite un animale zoppo o malato non è forse un male? Offritelo pure al vostro governatore: pensate che sarà soddisfatto di voi o che vi accoglierà con benevolenza? Dice il Signore degli eserciti.
<p>9 Ora supplicate pure Dio perché abbia pietà di voi! Se fate tali cose dovrebbe accogliervi con benevolenza? Dice il Signore degli eserciti.
<p>10 Oh ci fosse fra voi chi chiude le porte perché non arda più invano il mio altare! Non mi compiaccio di voi - dice il Signore degli eserciti - e non accetto l’offerta delle vostre mani!
<p>11 Poiché dall’oriente all’occidente grande è il mio nome fra le nazioni e in ogni luogo si brucia incenso al mio nome e si fanno offerte pure perché grande è il mio nome fra le nazioni. Dice il Signore degli eserciti.
<p>12 Ma voi lo profanate quando dite: «Impura è la tavola del Signore e spregevole il cibo che vi è sopra».
<p>13 Voi aggiungete: «Ah! che pena!». E lo disprezzate. Dice il Signore degli eserciti. Offrite animali rubati zoppi malati e li portate in offerta! Posso io accettarla dalle vostre mani? Dice il Signore.
<p>14 Maledetto il fraudolento che ha nel gregge un maschio ne fa voto e poi mi sacrifica una bestia difettosa. Poiché io sono un re grande - dice il Signore degli eserciti - e il mio nome è terribile fra le nazioni.
<h4>2</h4>
<p>1 Ora a voi questo monito o sacerdoti.
<p>2 Se non mi ascolterete e non vi darete premura di dare gloria al mio nome dice il Signore degli eserciti manderò su voi la maledizione e cambierò in maledizione le vostre benedizioni. Anzi le ho già cambiate perché nessuno tra voi se ne dà premura.
<p>3 Ecco io spezzerò il vostro braccio<br/> e spanderò sulla vostra faccia escrementi,<br/> gli escrementi delle vittime<br/> immolate nelle vostre feste solenni,<br/> perché siate spazzati via insieme con essi.
<p>4 Così saprete che io ho diretto a voi questo monito,<br/> perché sussista la mia alleanza con Levi,<br/> dice il Signore degli eserciti.
<p>5 La mia alleanza con lui<br/> era alleanza di vita e di benessere,<br/> che io gli concessi,<br/> e anche di timore,<br/> ed egli mi temette ed ebbe riverenza del mio nome.
<p>6 Un insegnamento veritiero era sulla sua bocca<br/> né c’era falsità sulle sue labbra;<br/> con pace e rettitudine ha camminato davanti a me<br/> e ha fatto allontanare molti dal male.
<p>7 Infatti le labbra del sacerdote<br/> devono custodire la scienza<br/> e dalla sua bocca si ricerca insegnamento,<br/> perché egli è messaggero del Signore degli eserciti.
<p>8 Voi invece avete deviato dalla retta via<br/> e siete stati d’inciampo a molti<br/> con il vostro insegnamento;<br/> avete distrutto l’alleanza di Levi,<br/> dice il Signore degli eserciti.
<p>9 Perciò anche io vi ho reso spregevoli<br/> e abietti davanti a tutto il popolo,<br/> perché non avete seguito le mie vie<br/> e avete usato parzialità nel vostro insegnamento.
<p>10 Non abbiamo forse tutti noi un solo padre? Forse non ci ha creati un unico Dio? Perché dunque agire con perfidia l’uno contro l’altro profanando l’alleanza dei nostri padri?
<p>11 Giuda è stato sleale e l’abominio è stato commesso in Israele e a Gerusalemme. Giuda infatti ha osato profanare il santuario caro al Signore e ha sposato la figlia di un dio straniero!
<p>12 Il Signore elimini chi ha agito così chiunque egli sia dalle tende di Giacobbe e da coloro che offrono l’offerta al Signore degli eserciti.
<p>13 Un’altra cosa fate ancora: voi coprite di lacrime di pianti e di sospiri l’altare del Signore perché egli non guarda all’offerta né l’accetta con benevolenza dalle vostre mani.
<p>14 E chiedete: «Perché?». Perché il Signore è testimone fra te e la donna della tua giovinezza che hai tradito mentre era la tua compagna la donna legata a te da un patto.
<p>15 Non fece egli un essere solo dotato di carne e soffio vitale? Che cosa cerca quest’unico essere se non prole da parte di Dio? Custodite dunque il vostro soffio vitale e nessuno tradisca la donna della sua giovinezza.
<p>16 Perché io detesto il ripudio dice il Signore Dio d’Israele e chi copre d’iniquità la propria veste dice il Signore degli eserciti. Custodite dunque il vostro soffio vitale e non siate infedeli.
<p>17 Voi avete stancato il Signore con le vostre parole; eppure chiedete: «Come lo abbiamo stancato?». Quando affermate: «Chiunque fa il male è come se fosse buono agli occhi del Signore e in lui si compiace» o quando esclamate: «Dov’è il Dio della giustizia?».
<h4>3</h4>
<p>1 Ecco io manderò un mio messaggero a preparare la via davanti a me e subito entrerà nel suo tempio il Signore che voi cercate; e l’angelo dell’alleanza che voi sospirate eccolo venire, dice il Signore degli eserciti.
<p>2 Chi sopporterà il giorno della sua venuta? Chi resisterà al suo apparire? Egli è come il fuoco del fonditore e come la lisciva dei lavandai.
<p>3 Siederà per fondere e purificare l’argento; purificherà i figli di Levi li affinerà come oro e argento perché possano offrire al Signore un’offerta secondo giustizia.
<p>4 Allora l’offerta di Giuda e di Gerusalemme sarà gradita al Signore come nei giorni antichi come negli anni lontani.
<p>5 Io mi accosterò a voi per il giudizio e sarò un testimone pronto contro gli incantatori contro gli adù lteri contro gli spergiuri contro chi froda il salario all’operaio contro gli oppressori della vedova e dell’orfano e contro chi fa torto al forestiero. Costoro non mi temono dice il Signore degli eserciti.
<p>6 Io sono il Signore non cambio;<br/> voi figli di Giacobbe non siete ancora al termine.
<p>7 Fin dai tempi dei vostri padri<br/> vi siete allontanati dai miei precetti,<br/> non li avete osservati.<br/> Tornate a me e io tornerò a voi,<br/> dice il Signore degli eserciti.<br/> Ma voi dite:<br/> «Come dobbiamo tornare?».
<p>8 Può un uomo frodare Dio?<br/> Eppure voi mi frodate<br/> e andate dicendo:<br/> «Come ti abbiamo frodato?».<br/> Nelle decime e nelle primizie.
<p>9 Siete già stati colpiti dalla maledizione<br/> e andate ancora frodandomi,<br/> voi la nazione tutta!
<p>10 Portate le decime intere nel tesoro del tempio,<br/> perché ci sia cibo nella mia casa;<br/> poi mettetemi pure alla prova in questo<br/> - dice il Signore degli eserciti -,<br/> se io non vi aprirò le cateratte del cielo<br/> e non riverserò su di voi benedizioni sovrabbondanti.
<p>11 Terrò indietro gli insetti divoratori,<br/> perché non vi distruggano i frutti della terra<br/> e la vite non sia sterile nel campo,<br/> dice il Signore degli eserciti.
<p>12 Felici vi diranno tutte le genti,<br/> perché sarete una terra di delizie,<br/> dice il Signore degli eserciti.
<p>13 Duri sono i vostri discorsi contro di me - dice il Signore - e voi andate dicendo: «Che cosa abbiamo detto contro di te?».
<p>14 Avete affermato: «è inutile servire Dio: che vantaggio abbiamo ricevuto dall’aver osservato i suoi comandamenti o dall’aver camminato in lutto davanti al Signore degli eserciti?
<p>15 Dobbiamo invece proclamare beati i superbi che pur facendo il male si moltiplicano e pur provocando Dio restano impuniti».
<p>16 Allora parlarono tra loro i timorati di Dio. Il Signore porse l’orecchio e li ascoltò: un libro di memorie fu scritto davanti a lui per coloro che lo temono e che onorano il suo nome.
<p>17 Essi diverranno - dice il Signore degli eserciti - la mia proprietà particolare nel giorno che io preparo. Avrò cura di loro come il padre ha cura del figlio che lo serve.
<p>18 Voi allora di nuovo vedrete la differenza fra il giusto e il malvagio fra chi serve Dio e chi non lo serve.
<p>19 Ecco infatti: sta per venire il giorno rovente come un forno. Allora tutti i superbi e tutti coloro che commettono ingiustizia saranno come paglia; quel giorno venendo li brucerà - dice il Signore degli eserciti - fino a non lasciar loro né radice né germoglio.
<p>20 Per voi che avete timore del mio nome sorgerà con raggi benefici il sole di giustizia e voi uscirete saltellanti come vitelli dalla stalla.
<p>21 Calpesterete i malvagi ridotti in cenere sotto le piante dei vostri piedi nel giorno che io preparo dice il Signore degli eserciti.
<p>22 Tenete a mente la legge del mio servo Mosè,<br/> al quale ordinai sull’Oreb<br/> precetti e norme per tutto Israele.
<p>23 Ecco io invierò il profeta Elia prima che giunga<br/> il giorno grande e terribile del Signore:
<p>24 egli convertirà il cuore dei padri verso i figli<br/> e il cuore dei figli verso i padri,<br/> perché io venendo,<br/> non colpisca<br/> la terra con lo sterminio.

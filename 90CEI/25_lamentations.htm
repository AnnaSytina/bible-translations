<h4>1</h4>
<p>1 Come sta solitaria<br/> la città un tempo ricca di popolo!<br/> è divenuta come una vedova,<br/> la grande fra le nazioni;<br/> la signora tra le province<br/> è sottoposta a lavori forzati.
<p>2 Piange amaramente nella notte,<br/> le sue lacrime sulle sue guance.<br/> Nessuno la consola,<br/> fra tutti i suoi amanti.<br/> Tutti i suoi amici l’hanno tradita,<br/> le sono divenuti nemici.
<p>3 Giuda è deportato<br/> in miseria e in dura schiavitù .<br/> Abita in mezzo alle nazioni,<br/> e non trova riposo;<br/> tutti i suoi persecutori l’hanno raggiunto<br/> fra le angosce.
<p>4 Le strade di Sion sono in lutto,<br/> nessuno si reca più alle sue feste;<br/> tutte le sue porte sono deserte,<br/> i suoi sacerdoti sospirano,<br/> le sue vergini sono afflitte<br/> ed essa è nell’amarezza.
<p>5 I suoi avversari sono suoi padroni,<br/> i suoi nemici prosperano,<br/> perché il Signore l’ha afflitta<br/> per i suoi misfatti senza numero;<br/> i suoi bambini sono andati in esilio,<br/> sospinti dal nemico.
<p>6 Dalla figlia di Sion<br/> è scomparso ogni splendore.<br/> I suoi capi sono diventati come cervi<br/> che non trovano pascolo;<br/> camminano senza forze<br/> davanti agli inseguitori.
<p>7 Gerusalemme ricorda<br/> i giorni della sua miseria e del suo vagare,<br/> tutti i suoi beni preziosi<br/> dal tempo antico,<br/> quando il suo popolo cadeva per mano del nemico<br/> e nessuno le porgeva aiuto.<br/> I suoi nemici la guardavano<br/> e ridevano della sua rovina.
<p>8 Gerusalemme ha peccato gravemente<br/> ed è divenuta un abominio.<br/> Quanti la onoravano la disprezzano,<br/> perché hanno visto la sua nudità.<br/> Anch’essa sospira<br/> e si volge per nasconderla.
<p>9 La sua sozzura è nei lembi della sua veste,<br/> non pensava alla sua fine;<br/> è caduta in modo inatteso<br/> e nessuno la consola.<br/> «Guarda Signore la mia miseria,<br/> perché il nemico trionfa».
<p>10 L’avversario ha steso la mano<br/> su tutte le sue cose più preziose;<br/> ha visto penetrare<br/> nel suo santuario i pagani,<br/> mentre tu Signore avevi loro proibito<br/> di entrare nella tua assemblea.
<p>11 Tutto il suo popolo sospira<br/> in cerca di pane;<br/> danno gli oggetti più preziosi in cambio di cibo,<br/> per sostenersi in vita.<br/> «Osserva Signore e considera<br/> come sono disprezzata!
<p>12 Voi tutti che passate per la via,<br/> considerate e osservate<br/> se c’è un dolore simile al mio dolore,<br/> al dolore che ora mi tormenta,<br/> e con cui il Signore mi ha afflitta<br/> nel giorno della sua ira ardente.
<p>13 Dall’alto egli ha scagliato un fuoco,<br/> nelle mie ossa lo ha fatto penetrare.<br/> Ha teso una rete ai miei piedi,<br/> mi ha fatto tornare indietro.<br/> Mi ha reso desolata,<br/> affranta da languore per sempre.
<p>14 S’è aggravato il giogo delle mie colpe,<br/> dalla sua mano sono annodate.<br/> Sono cresciute fin sul mio collo<br/> e hanno fiaccato la mia forza.<br/> Il Signore mi ha messo nelle loro mani,<br/> non posso alzarmi.
<p>15 Il Signore in mezzo a me<br/> ha ripudiato tutti i miei prodi,<br/> ha chiamato a raccolta contro di me<br/> per fiaccare i miei giovani;<br/> il Signore ha pigiato nel torchio<br/> la vergine figlia di Giuda.
<p>16 Per questo piango,<br/> e dal mio occhio scorrono lacrime,<br/> perché lontano da me è chi consola,<br/> chi potrebbe ridarmi la vita;<br/> i miei figli sono desolati,<br/> perché il nemico ha prevalso».
<p>17 Sion protende le mani,<br/> nessuno la consola.<br/> Contro Giacobbe il Signore ha mandato<br/> da tutte le parti i suoi nemici.<br/> Gerusalemme è divenuta<br/> per loro un abominio.
<p>18 «Giusto è il Signore,<br/> poiché mi sono ribellata alla sua parola.<br/> Ascoltate vi prego popoli tutti,<br/> e osservate il mio dolore!<br/> Le mie vergini e i miei giovani<br/> sono andati in schiavitù .
<p>19 Ho chiamato i miei amanti,<br/> ma mi hanno tradita;<br/> i miei sacerdoti e i miei anziani<br/> sono spirati in città,<br/> mentre cercavano cibo<br/> per sostenersi in vita.
<p>20 Guarda Signore quanto sono in angoscia;<br/> le mie viscere si agitano,<br/> dentro di me è sconvolto il mio cuore,<br/> poiché sono stata veramente ribelle.<br/> Di fuori la spada mi priva dei figli,<br/> dentro c’è la morte.
<p>21 Senti come gemo,<br/> e nessuno mi consola.<br/> Tutti i miei nemici hanno saputo della mia sventura,<br/> hanno gioito perché tu l’hai fatto.<br/> Manda il giorno che hai decretato<br/> ed essi siano simili a me!
<p>22 Giunga davanti a te tutta la loro malvagità,<br/> trattali come hai trattato me<br/> per tutti i miei peccati.<br/> Sono molti i miei gemiti<br/> e il mio cuore si consuma».
<h4>2</h4>
<p>1 Come il Signore ha oscurato<br/> nella sua ira la figlia di Sion!<br/> Ha scagliato dal cielo in terra<br/> la gloria d’Israele.<br/> Non si è ricordato dello sgabello dei suoi piedi<br/> nel giorno del suo furore.
<p>2 Il Signore ha distrutto senza pietà<br/> tutti i pascoli di Giacobbe;<br/> ha abbattuto nella sua ira<br/> le fortezze della figlia di Giuda,<br/> ha prostrato a terra ha profanato<br/> il suo regno e i suoi capi.
<p>3 Con ira ardente egli ha infranto<br/> tutta la potenza d’Israele.<br/> Ha ritratto la destra davanti al nemico;<br/> ha acceso in Giacobbe come una fiamma di fuoco,<br/> che divora tutt’intorno.
<p>4 Ha teso il suo arco come un nemico,<br/> ha tenuto ferma la destra<br/> come un avversario,<br/> ha ucciso quanto è delizia dell’occhio.<br/> Sulla tenda della figlia di Sion<br/> ha rovesciato la sua ira come fuoco.
<p>5 Il Signore è divenuto come un nemico,<br/> ha distrutto Israele;<br/> ha demolito tutti i suoi palazzi,<br/> ha abbattuto le sue fortezze,<br/> ha moltiplicato alla figlia di Giuda<br/> lamento e cordoglio.
<p>6 Ha devastato come un giardino la sua dimora,<br/> ha distrutto il luogo della riunione.<br/> Il Signore ha fatto dimenticare in Sion<br/> la festa e il sabato,<br/> ha rigettato nel furore della sua ira<br/> re e sacerdoti.
<p>7 Il Signore ha rigettato il suo altare,<br/> ha aborrito il suo santuario;<br/> ha consegnato le mura dei suoi palazzi<br/> in mano ai nemici.<br/> Essi alzarono grida nel tempio del Signore<br/> come in un giorno di festa.
<p>8 Il Signore ha deciso di demolire<br/> le mura della figlia di Sion,<br/> ha steso la corda per le misure,<br/> non ritrarrà la mano dalla distruzione;<br/> ha reso desolati bastione e baluardo,<br/> ambedue sono in rovina.
<p>9 Sono affondate nella terra le sue porte,<br/> egli ne ha rovinato e spezzato le sbarre.<br/> Il suo re e i suoi capi sono tra le genti;<br/> non c’è più legge<br/> e neppure i suoi profeti hanno ricevuto<br/> visioni dal Signore.
<p>10 Siedono a terra in silenzio<br/> gli anziani della figlia di Sion,<br/> hanno cosparso di cenere il capo,<br/> si sono cinti di sacco;<br/> curvano a terra il capo<br/> le vergini di Gerusalemme.
<p>11 Si sono consunti per le lacrime i miei occhi,<br/> le mie viscere sono sconvolte;<br/> si riversa per terra la mia bile<br/> per la rovina della figlia del mio popolo,<br/> mentre viene meno il bambino e il lattante<br/> nelle piazze della città.
<p>12 Alle loro madri dicevano:<br/> «Dove sono il grano e il vino?».<br/> Intanto venivano meno come feriti<br/> nelle piazze della città<br/> esalavano il loro respiro<br/> in grembo alle loro madri.
<p>13 A che cosa ti assimilerò?<br/> A che cosa ti paragonerò figlia di Gerusalemme?<br/> A che cosa ti eguaglierò per consolarti,<br/> vergine figlia di Sion?<br/> Poiché è grande come il mare la tua rovina:<br/> chi potrà guarirti?
<p>14 I tuoi profeti hanno avuto per te visioni<br/> di cose vane e insulse,<br/> non hanno svelato la tua colpa<br/> per cambiare la tua sorte;<br/> ma ti hanno vaticinato lusinghe,<br/> vanità e illusioni.
<p>15 Contro di te battono le mani<br/> quanti passano per la via;<br/> fischiano di scherno scrollano il capo<br/> sulla figlia di Gerusalemme:<br/> «è questa la città che dicevano bellezza perfetta,<br/> gioia di tutta la terra?».
<p>16 Spalancano contro di te la bocca<br/> tutti i tuoi nemici,<br/> fischiano di scherno e digrignano i denti,<br/> dicono: «L’abbiamo divorata!<br/> Questo è il giorno che aspettavamo,<br/> siamo arrivati a vederlo».
<p>17 Il Signore ha compiuto quanto aveva decretato,<br/> ha adempiuto la sua parola<br/> decretata dai giorni antichi,<br/> ha distrutto senza pietà,<br/> ha fatto gioire su di te il nemico,<br/> ha esaltato la potenza dei tuoi avversari.
<p>18 Grida dal tuo cuore al Signore,<br/> gemi figlia di Sion;<br/> fa’ scorrere come torrente le tue lacrime,<br/> giorno e notte!<br/> Non darti pace,<br/> non abbia tregua la pupilla del tuo occhio!
<p>19 àlzati grida nella notte,<br/> quando cominciano i turni di sentinella,<br/> effondi come acqua il tuo cuore,<br/> davanti al volto del Signore;<br/> alza verso di lui le mani<br/> per la vita dei tuoi bambini,<br/> che muoiono di fame<br/> all’angolo di ogni strada.
<p>20 «Guarda Signore e considera;<br/> chi mai hai trattato così?<br/> Le donne divorano i loro frutti,<br/> i bimbi che si portano in braccio!<br/> Sono trucidati nel santuario del Signore<br/> sacerdoti e profeti!
<p>21 Giacciono a terra per le strade<br/> ragazzi e anziani;<br/> le mie vergini e i miei giovani<br/> sono caduti di spada.<br/> Hai ucciso nel giorno della tua ira,<br/> hai trucidato senza pietà.
<p>22 Come a un giorno di festa hai convocato<br/> i miei terrori da tutte le parti.<br/> Nel giorno dell’ira del Signore<br/> non vi fu né superstite né fuggiasco.<br/> Quelli che io avevo portati in braccio e allevato,<br/> li ha sterminati il mio nemico».
<h4>3</h4>
<p>1 Io sono l’uomo che ha provato la miseria<br/> sotto la sferza della sua ira.
<p>2 Egli mi ha guidato mi ha fatto camminare<br/> nelle tenebre e non nella luce.
<p>3 Sì contro di me egli volge e rivolge<br/> la sua mano tutto il giorno.
<p>4 Egli ha consumato la mia carne e la mia pelle,<br/> ha rotto le mie ossa.
<p>5 Ha costruito sopra di me mi ha circondato<br/> di veleno e di affanno.
<p>6 Mi ha fatto abitare in luoghi tenebrosi<br/> come i morti da gran tempo.
<p>7 Mi ha costruito un muro tutt’intorno non posso più uscire;<br/> ha reso pesanti le mie catene.
<p>8 Anche se grido e invoco aiuto,<br/> egli soffoca la mia preghiera.
<p>9 Ha sbarrato le mie vie con blocchi di pietra,<br/> ha ostruito i miei sentieri.
<p>10 Era per me un orso in agguato,<br/> un leone in luoghi nascosti.
<p>11 Seminando di spine la mia via mi ha lacerato,<br/> mi ha reso desolato.
<p>12 Ha teso l’arco mi ha posto<br/> come bersaglio alle sue saette.
<p>13 Ha conficcato nei miei reni<br/> le frecce della sua faretra.
<p>14 Sono diventato lo scherno di tutti i popoli,<br/> la loro beffarda canzone tutto il giorno.
<p>15 Mi ha saziato con erbe amare,<br/> mi ha dissetato con assenzio.
<p>16 Ha spezzato i miei denti con la ghiaia,<br/> mi ha steso nella polvere.
<p>17 Sono rimasto lontano dalla pace,<br/> ho dimenticato il benessere.
<p>18 E dico: «è scomparsa la mia gloria,<br/> la speranza che mi veniva dal Signore».
<p>19 Il ricordo della mia miseria e del mio vagare<br/> è come assenzio e veleno.
<p>20 Ben se ne ricorda la mia anima<br/> e si accascia dentro di me.
<p>21 Questo intendo richiamare al mio cuore,<br/> e per questo voglio riprendere speranza.
<p>22 Le grazie del Signore non sono finite,<br/> non sono esaurite le sue misericordie.
<p>23 Si rinnovano ogni mattina,<br/> grande è la sua fedeltà.
<p>24 «Mia parte è il Signore - io esclamo -,<br/> per questo in lui spero».
<p>25 Buono è il Signore con chi spera in lui,<br/> con colui che lo cerca.
<p>26 è bene aspettare in silenzio<br/> la salvezza del Signore.
<p>27 è bene per l’uomo portare<br/> un giogo nella sua giovinezza.
<p>28 Sieda costui solitario e resti in silenzio,<br/> poiché egli glielo impone.
<p>29 Ponga nella polvere la bocca,<br/> forse c’è ancora speranza.
<p>30 Porga a chi lo percuote la sua guancia,<br/> si sazi di umiliazioni.
<p>31 Poiché il Signore<br/> non respinge per sempre.
<p>32 Ma se affligge avrà anche pietà<br/> secondo il suo grande amore.
<p>33 Poiché contro il suo desiderio egli umilia<br/> e affligge i figli dell’uomo.
<p>34 Schiacciano sotto i loro piedi<br/> tutti i prigionieri del paese.
<p>35 Ledono i diritti di un uomo<br/> davanti al volto dell’Altissimo.
<p>36 Opprimono un altro in una causa.<br/> Forse il Signore non vede tutto questo?
<p>37 Chi mai ha parlato e la sua parola si è avverata,<br/> senza che il Signore lo avesse comandato?
<p>38 Dalla bocca dell’Altissimo non procedono forse<br/> le sventure e il bene?
<p>39 Perché si rammarica un essere vivente,<br/> un uomo per i castighi dei suoi peccati?
<p>40 «Esaminiamo la nostra condotta e scrutiamola,<br/> ritorniamo al Signore.
<p>41 Innalziamo i nostri cuori al di sopra delle mani,<br/> verso Dio nei cieli.
<p>42 Noi abbiamo peccato e siamo stati ribelli,<br/> e tu non ci hai perdonato.
<p>43 Ti sei avvolto nell’ira e ci hai perseguitati,<br/> hai ucciso senza pietà.
<p>44 Ti sei avvolto in una nube,<br/> perché la supplica non giungesse fino a te.
<p>45 Ci hai ridotti a spazzatura e rifiuto<br/> in mezzo ai popoli.
<p>46 Hanno spalancato la bocca contro di noi<br/> tutti i nostri nemici.
<p>47 Nostra sorte sono terrore e fossa,<br/> sterminio e rovina».
<p>48 Rivoli di lacrime scorrono dai miei occhi,<br/> per la rovina della figlia del mio popolo.
<p>49 Il mio occhio piange senza sosta<br/> perché non ha pace
<p>50 finché non guardi e non veda<br/> il Signore dal cielo.
<p>51 Il mio occhio mi tormenta<br/> per tutte le figlie della mia città.
<p>52 Mi hanno dato la caccia come a un passero<br/> coloro che mi odiano senza ragione.
<p>53 Mi hanno chiuso vivo nella fossa<br/> e hanno gettato pietre su di me.
<p>54 Sono salite le acque fin sopra il mio capo;<br/> ho detto: «è finita per me».
<p>55 Ho invocato il tuo nome o Signore,<br/> dalla fossa profonda.
<p>56 Tu hai udito il mio grido: «Non chiudere<br/> l’orecchio al mio sfogo».
<p>57 Tu eri vicino quando t’invocavo,<br/> hai detto: «Non temere!».
<p>58 Tu hai difeso Signore la mia causa,<br/> hai riscattato la mia vita.
<p>59 Hai visto o Signore la mia umiliazione,<br/> difendi il mio diritto!
<p>60 Hai visto tutte le loro vendette,<br/> tutte le loro trame contro di me.
<p>61 Hai udito Signore i loro insulti,<br/> tutte le loro trame contro di me.
<p>62 I discorsi dei miei oppositori e i loro pensieri<br/> sono contro di me tutto il giorno.
<p>63 Osserva quando siedono e quando si alzano;<br/> io sono la loro beffarda canzone.
<p>64 Ripagali o Signore,<br/> secondo l’opera delle loro mani.
<p>65 Rendili duri di cuore,<br/> sia su di loro la tua maledizione!
<p>66 Perseguitali nell’ira Signore,<br/> e distruggili sotto il cielo.
<h4>4</h4>
<p>1 Come si è annerito l’oro,<br/> come si è alterato l’oro migliore!<br/> Sono disperse le pietre sante<br/> all’angolo di ogni strada.
<p>2 I preziosi figli di Sion,<br/> valutati come oro fino,<br/> come sono stimati quali vasi di creta,<br/> lavoro delle mani di vasaio!
<p>3 Persino gli sciacalli porgono le mammelle<br/> e allattano i loro cuccioli,<br/> ma la figlia del mio popolo è divenuta crudele<br/> come gli struzzi nel deserto.
<p>4 La lingua del lattante si è attaccata<br/> al palato per la sete;<br/> i bambini chiedevano il pane<br/> e non c’era chi lo spezzasse loro.
<p>5 Coloro che si cibavano di leccornie<br/> languiscono lungo le strade;<br/> coloro che erano allevati sulla porpora<br/> abbracciano letame.
<p>6 Grande è stata l’iniquità della figlia del mio popolo,<br/> più del peccato di Sòdoma,<br/> la quale fu distrutta in un attimo,<br/> senza fatica di mani.
<p>7 I suoi giovani erano più splendenti della neve,<br/> più candidi del latte;<br/> avevano il corpo più roseo dei coralli,<br/> era zaffìro la loro figura.
<p>8 Ora il loro aspetto s’è fatto più scuro della fuliggine,<br/> non si riconoscono più per le strade;<br/> si è raggrinzita la loro pelle sulle ossa,<br/> è divenuta secca come legno.
<p>9 Più fortunati gli uccisi di spada<br/> che i morti per fame,<br/> caduti estenuati<br/> per mancanza dei prodotti del campo.
<p>10 Mani di donne già inclini a pietà,<br/> hanno cotto i loro bambini,<br/> che sono divenuti loro cibo<br/> nel disastro della figlia del mio popolo.
<p>11 Il Signore ha esaurito la sua collera,<br/> ha rovesciato l’ira ardente;<br/> ha acceso in Sion un fuoco<br/> che ha divorato le sue fondamenta.
<p>12 Non credevano i re della terra<br/> e tutti gli abitanti del mondo<br/> che l’avversario e il nemico sarebbero penetrati<br/> entro le porte di Gerusalemme.
<p>13 Fu per i peccati dei suoi profeti,<br/> per le iniquità dei suoi sacerdoti,<br/> che versarono in mezzo ad essa<br/> il sangue dei giusti.
<p>14 Costoro vagavano come ciechi per le strade,<br/> insozzati di sangue,<br/> e non si potevano neppure<br/> toccare le loro vesti.
<p>15 «Scostatevi! Un impuro!» si gridava per loro,<br/> «Scostatevi! Non toccate!».<br/> Fuggivano e andavano randagi tra le genti,<br/> non potevano trovare dimora.
<p>16 La faccia del Signore li ha dispersi,<br/> egli non continuerà più a guardarli;<br/> non si è avuto riguardo dei sacerdoti,<br/> non si è usata pietà agli anziani.
<p>17 Ancora si consumavano i nostri occhi,<br/> in cerca di un vano soccorso.<br/> Dal nostro osservatorio scrutavamo<br/> verso una nazione che non poteva salvarci.
<p>18 Hanno spiato i nostri passi,<br/> impedendoci di andare per le nostre piazze.<br/> Prossima è la nostra fine sono compiuti i nostri giorni!<br/> Certo è arrivata la nostra fine.
<p>19 I nostri inseguitori erano più veloci<br/> delle aquile del cielo;<br/> sui monti ci hanno inseguiti,<br/> nel deserto ci hanno teso agguati.
<p>20 Il soffio delle nostre narici il consacrato del Signore,<br/> è stato preso in un agguato,<br/> lui di cui dicevamo: «Alla sua ombra<br/> vivremo fra le nazioni».
<p>21 Esulta pure gioisci figlia di Edom,<br/> che abiti nella terra di Us;<br/> anche a te arriverà il calice,<br/> ti inebrierai ed esporrai la tua nudità.
<p>22 è completa la tua punizione figlia di Sion,<br/> egli non ti manderà più in esilio;<br/> ma punirà la tua iniquità figlia di Edom,<br/> svelerà i tuoi peccati.
<h4>5</h4>
<p>1 Ricòrdati Signore di quanto ci è accaduto,<br/> guarda e considera la nostra umiliazione.
<p>2 La nostra eredità è passata a stranieri,<br/> le nostre case a estranei.
<p>3 Orfani siamo diventati senza padre,<br/> le nostre madri sono come vedove.
<p>4 La nostra acqua beviamo a pagamento,<br/> dobbiamo acquistare la nostra legna.
<p>5 Con un giogo sul collo siamo perseguitati,<br/> siamo sfiniti non c’è per noi riposo.
<p>6 All’Egitto abbiamo teso la mano,<br/> all’Assiria per saziarci di pane.
<p>7 I nostri padri peccarono e non sono più ,<br/> noi portiamo la pena delle loro iniquità.
<p>8 Schiavi comandano su di noi,<br/> non c’è chi ci liberi dalle loro mani.
<p>9 A rischio della nostra vita ci procuriamo il pane,<br/> minacciati dalla spada del deserto.
<p>10 La nostra pelle si è fatta bruciante come un forno<br/> a causa degli ardori della fame.
<p>11 Hanno disonorato le donne in Sion,<br/> le vergini nelle città di Giuda.
<p>12 I capi sono stati impiccati dalle loro mani,<br/> i volti degli anziani non sono stati rispettati.
<p>13 I giovani hanno girato la mola,<br/> i ragazzi sono caduti sotto il peso della legna.
<p>14 Gli anziani hanno disertato la porta,<br/> i giovani le loro cetre.
<p>15 La gioia si è spenta nei nostri cuori,<br/> si è mutata in lutto la nostra danza.
<p>16 è caduta la corona dalla nostra testa.<br/> Guai a noi perché abbiamo peccato!
<p>17 Per questo è diventato mesto il nostro cuore,<br/> per tali cose si sono annebbiati i nostri occhi.
<p>18 è perché il monte di Sion è desolato,<br/> vi scorrazzano le volpi.
<p>19 Ma tu Signore rimani per sempre,<br/> il tuo trono di generazione in generazione.
<p>20 Perché ci vuoi dimenticare per sempre,<br/> ci vuoi abbandonare per lunghi giorni?
<p>21 Facci ritornare a te Signore e noi ritorneremo,<br/> rinnova i nostri giorni come in antico.
<p>22 Ci hai forse rigettati per sempre,<br/> e senza limite sei sdegnato contro di noi?

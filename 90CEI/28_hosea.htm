<h4>1</h4>
<p>1 Parola del Signore rivolta a Osea figlio di Beerì al tempo di Ozia di Iotam di Acaz di Ezechia re di Giuda e al tempo di Geroboamo figlio di Ioas re d’Israele.
<p>2 Quando il Signore cominciò a parlare a Osea gli disse:<br/> «Va’ prenditi in moglie una prostituta,<br/> genera figli di prostituzione,<br/> poiché il paese non fa che prostituirsi<br/> allontanandosi dal Signore».
<p>3 Egli andò a prendere Gomer figlia di Diblàim: ella concepì e gli partorì un figlio.
<p>4 E il Signore disse a Osea:<br/> «Chiamalo Izreèl,<br/> perché tra poco punirò la casa di Ieu<br/> per il sangue sparso a Izreèl<br/> e porrò fine al regno della casa d’Israele.
<p>5 In quel giorno io spezzerò l’arco d’Israele<br/> nella valle di Izreèl».
<p>6 La donna concepì di nuovo e partorì una figlia e il Signore disse a Osea:<br/> «Chiamala Non-amata,<br/> perché non amerò più la casa d’Israele,<br/> non li perdonerò più .
<p>7 Invece io amerò la casa di Giuda<br/> e li salverò nel Signore loro Dio;<br/> non li salverò con l’arco con la spada con la guerra,<br/> né con cavalli o cavalieri».
<p>8 Quando ebbe svezzato Non-amata Gomer concepì e partorì un figlio.
<p>9 E il Signore disse a Osea:<br/> «Chiamalo Non-popolo-mio,<br/> perché voi non siete popolo mio<br/> e io per voi non sono.
<h4>2</h4>
<p>1 Il numero degli Israeliti<br/> sarà come la sabbia del mare,<br/> che non si può misurare né contare.<br/> E avverrà che invece di dire loro:<br/> “Voi non siete popolo mio”,<br/> si dirà loro: “Siete figli del Dio vivente”.
<p>2 I figli di Giuda e i figli d’Israele<br/> si riuniranno insieme,<br/> si daranno un unico capo<br/> e saliranno dalla terra,<br/> perché grande sarà il giorno di Izreèl!
<p>3 Dite ai vostri fratelli: “Popolo mio”,<br/> e alle vostre sorelle: “Amata”.
<p>4 Accusate vostra madre accusatela,<br/> perché lei non è più mia moglie<br/> e io non sono più suo marito!<br/> Si tolga dalla faccia i segni delle sue prostituzioni<br/> e i segni del suo adulterio dal suo petto;
<p>5 altrimenti la spoglierò tutta nuda<br/> e la renderò simile a quando nacque,<br/> e la ridurrò a un deserto come una terra arida,<br/> e la farò morire di sete.
<p>6 I suoi figli non li amerò,<br/> perché sono figli di prostituzione.
<p>7 La loro madre infatti si è prostituita,<br/> la loro genitrice si è coperta di vergogna,<br/> perché ha detto: “Seguirò i miei amanti,<br/> che mi danno il mio pane e la mia acqua,<br/> la mia lana il mio lino,<br/> il mio olio e le mie bevande”.
<p>8 Perciò ecco ti chiuderò la strada con spine,<br/> la sbarrerò con barriere<br/> e non ritroverà i suoi sentieri.
<p>9 Inseguirà i suoi amanti,<br/> ma non li raggiungerà,<br/> li cercherà senza trovarli.<br/> Allora dirà: “Ritornerò al mio marito di prima,<br/> perché stavo meglio di adesso”.
<p>10 Non capì che io le davo<br/> grano vino nuovo e olio,<br/> e la coprivo d’argento e d’oro,<br/> che hanno usato per Baal.
<p>11 Perciò anch’io tornerò a riprendere<br/> il mio grano a suo tempo,<br/> il mio vino nuovo nella sua stagione;<br/> porterò via la mia lana e il mio lino,<br/> che dovevano coprire le sue nudità.
<p>12 Scoprirò allora le sue vergogne<br/> agli occhi dei suoi amanti<br/> e nessuno la toglierà dalle mie mani.
<p>13 Farò cessare tutte le sue gioie,<br/> le feste i noviluni i sabati,<br/> tutte le sue assemblee solenni.
<p>14 Devasterò le sue viti e i suoi fichi,<br/> di cui ella diceva:<br/> “Ecco il dono che mi hanno dato i miei amanti”.<br/> Li ridurrò a una sterpaglia<br/> e a un pascolo di animali selvatici.
<p>15 La punirò per i giorni dedicati ai Baal,<br/> quando bruciava loro i profumi,<br/> si adornava di anelli e di collane<br/> e seguiva i suoi amanti,<br/> mentre dimenticava me!<br/> Oracolo del Signore.
<p>16 Perciò ecco io la sedurrò,<br/> la condurrò nel deserto<br/> e parlerò al suo cuore.
<p>17 Le renderò le sue vigne<br/> e trasformerò la valle di Acor<br/> in porta di speranza.<br/> Là mi risponderà<br/> come nei giorni della sua giovinezza,<br/> come quando uscì dal paese d’Egitto.
<p>18 E avverrà in quel giorno<br/> - oracolo del Signore -<br/> mi chiamerai: “Marito mio”,<br/> e non mi chiamerai più : “Baal mio padrone”.
<p>19 Le toglierò dalla bocca<br/> i nomi dei Baal<br/> e non saranno più chiamati per nome.
<p>20 In quel tempo farò per loro un’alleanza<br/> con gli animali selvatici<br/> e gli uccelli del cielo<br/> e i rettili del suolo;<br/> arco e spada e guerra<br/> eliminerò dal paese,<br/> e li farò riposare tranquilli.
<p>21 Ti farò mia sposa per sempre,<br/> ti farò mia sposa<br/> nella giustizia e nel diritto,<br/> nell’amore e nella benevolenza,
<p>22 ti farò mia sposa nella fedeltà<br/> e tu conoscerai il Signore.
<p>23 E avverrà in quel giorno<br/> - oracolo del Signore -<br/> io risponderò al cielo<br/> ed esso risponderà alla terra;
<p>24 la terra risponderà al grano,<br/> al vino nuovo e all’olio<br/> e questi risponderanno a Izreèl.
<p>25 Io li seminerò di nuovo per me nel paese<br/> e amerò Non-amata,<br/> e a Non-popolo-mio dirò: “Popolo mio”,<br/> ed egli mi dirà: “Dio mio”».
<h4>3</h4>
<p>1 Il Signore mi disse: «Va’ ancora ama la tua donna: è amata dal marito ed è adultera come il Signore ama i figli d’Israele ed essi si rivolgono ad altri dèi e amano le schiacciate d’uva».
<p>2 Io me l’acquistai per quindici pezzi d’argento e un <i>homer</i> e mezzo d’orzo
<p>3 e le dissi: «Per molti giorni starai con me non ti prostituirai e non sarai di alcun uomo; così anch’io mi comporterò con te».
<p>4 Poiché per molti giorni staranno i figli d’Israele senza re e senza capo senza sacrificio e senza stele senza <i>efod</i> e senza <i>terafìm.</i>
<p>5 Poi torneranno i figli d’Israele e cercheranno il Signore loro Dio e Davide loro re e trepidi si volgeranno al Signore e ai suoi beni alla fine dei giorni.
<h4>4</h4>
<p>1 «Ascoltate la parola del Signore o figli d’Israele,<br/> perché il Signore è in causa<br/> con gli abitanti del paese.<br/> Non c’è infatti sincerità né amore,<br/> né conoscenza di Dio nel paese.
<p>2 Si spergiura si dice il falso si uccide,<br/> si ruba si commette adulterio,<br/> tutto questo dilaga<br/> e si versa sangue su sangue.
<p>3 Per questo è in lutto il paese<br/> e chiunque vi abita langue,<br/> insieme con gli animali selvatici<br/> e con gli uccelli del cielo;<br/> persino i pesci del mare periscono.
<p>4 Ma nessuno accusi nessuno contesti;<br/> contro di te sacerdote muovo l’accusa.
<p>5 Tu inciampi di giorno<br/> e anche il profeta con te inciampa di notte<br/> e farò perire tua madre.
<p>6 Perisce il mio popolo per mancanza di conoscenza.<br/> Poiché tu rifiuti la conoscenza,<br/> rifiuterò te come mio sacerdote;<br/> hai dimenticato la legge del tuo Dio<br/> e anch’io dimenticherò i tuoi figli.
<p>7 Tutti hanno peccato contro di me;<br/> cambierò la loro gloria in ignominia.
<p>8 Essi si nutrono del peccato del mio popolo<br/> e sono avidi della sua iniquità.
<p>9 Il popolo e il sacerdote avranno la stessa sorte;<br/> li punirò per la loro condotta<br/> e li ripagherò secondo le loro azioni.
<p>10 Mangeranno ma non si sazieranno,<br/> si prostituiranno ma non aumenteranno,<br/> perché hanno abbandonato il Signore<br/> per darsi
<p>11 alla prostituzione.<br/> Il vino vecchio e quello nuovo tolgono il senno.
<p>12 Il mio popolo consulta il suo pezzo di legno<br/> e il suo bastone gli dà il responso,<br/> poiché uno spirito di prostituzione li svia<br/> e si prostituiscono allontanandosi dal loro Dio.
<p>13 Sulla cima dei monti fanno sacrifici<br/> e sui colli bruciano incensi<br/> sotto la quercia i pioppi e i terebinti,<br/> perché buona è la loro ombra.<br/> Perciò si prostituiscono le vostre figlie<br/> e le vostre nuore commettono adulterio.
<p>14 Non punirò le vostre figlie se si prostituiscono,<br/> né le vostre nuore se commettono adulterio;<br/> poiché essi stessi si appartano con le prostitute<br/> e con le prostitute sacre offrono sacrifici.<br/> Un popolo che non comprende va in rovina!
<p>15 Se ti prostituisci tu Israele,<br/> non si renda colpevole Giuda.<br/> Non andate a Gàlgala,<br/> non salite a Bet-Aven,<br/> non giurate per il Signore vivente.
<p>16 E poiché come giovenca ribelle si ribella Israele,<br/> forse potrà pascolarlo il Signore<br/> come agnello in luoghi aperti?
<p>17  èfraim si è alleato agli idoli:
<p>18 dopo essersi ubriacati<br/> si sono dati alla prostituzione,<br/> hanno preferito il disonore alla loro gloria.
<p>19 Un vento li travolgerà con le sue ali<br/> e si vergogneranno dei loro sacrifici.
<h4>5</h4>
<p>1 Ascoltate questo o sacerdoti,<br/> state attenti casa d’Israele,<br/> o casa del re porgete l’orecchio,<br/> perché a voi toccava esercitare la giustizia;<br/> voi foste infatti un laccio a Mispa,<br/> una rete tesa sul Tabor
<p>2 e una fossa profonda a Sittìm.<br/> Ma io correggerò tutti costoro.
<p>3 Io conosco èfraim e non mi è ignoto Israele.<br/> Ti sei prostituito èfraim!<br/> Si è reso impuro Israele.
<p>4 Le loro azioni non permettono<br/> di fare ritorno al loro Dio,<br/> perché uno spirito di prostituzione è fra loro<br/> e non conoscono il Signore.
<p>5 L’arroganza d’Israele testimonia contro di lui,<br/> Israele ed èfraim inciamperanno per le loro colpe<br/> e Giuda inciamperà con loro.
<p>6 Con le loro greggi e i loro armenti<br/> andranno in cerca del Signore,<br/> ma non lo troveranno:<br/> egli si è allontanato da loro.
<p>7 Sono stati infedeli verso il Signore,<br/> generando figli bastardi:<br/> la nuova luna li divorerà<br/> insieme con i loro campi.
<p>8 Suonate il corno a Gàbaa<br/> e la tromba a Rama,<br/> date l’allarme a Bet-Aven,<br/> all’erta Beniamino!
<p>9 èfraim sarà devastato<br/> nel giorno del castigo:<br/> per le tribù d’Israele<br/> annuncio una cosa sicura.
<p>10 I capi di Giuda sono diventati<br/> come quelli che spostano i confini<br/> e su di loro come acqua verserò la mia ira.
<p>11 èfraim è schiacciato dal giudizio,<br/> da quando ha cominciato a inseguire il nulla.
<p>12 Ma io sarò come una tignola per èfraim,<br/> e come un tarlo per la casa di Giuda.
<p>13 èfraim ha visto la sua infermità<br/> e Giuda la sua piaga.<br/> èfraim è ricorso all’Assiria<br/> e Giuda si è rivolto al gran re;<br/> ma egli non potrà curarvi,<br/> non guarirà la vostra piaga,
<p>14 perché io sarò come un leone per èfraim,<br/> come un leoncello per la casa di Giuda.<br/> Io li sbranerò e me ne andrò,<br/> porterò via la preda e nessuno me la toglierà.
<p>15 Me ne ritornerò alla mia dimora,<br/> finché non sconteranno la pena<br/> e cercheranno il mio volto,<br/> e ricorreranno a me nella loro angoscia.
<h4>6</h4>
<p>1 “Venite ritorniamo al Signore:<br/> egli ci ha straziato ed egli ci guarirà.<br/> Egli ci ha percosso ed egli ci fascerà.
<p>2 Dopo due giorni ci ridarà la vita<br/> e il terzo ci farà rialzare,<br/> e noi vivremo alla sua presenza.
<p>3 Affrettiamoci a conoscere il Signore,<br/> la sua venuta è sicura come l’aurora.<br/> Verrà a noi come la pioggia d’autunno,<br/> come la pioggia di primavera che feconda la terra”.
<p>4 Che dovrò fare per te èfraim,<br/> che dovrò fare per te Giuda?<br/> Il vostro amore è come una nube del mattino,<br/> come la rugiada che all’alba svanisce.
<p>5 Per questo li ho abbattuti per mezzo dei profeti,<br/> li ho uccisi con le parole della mia bocca<br/> e il mio giudizio sorge come la luce:
<p>6 poiché voglio l’amore e non il sacrificio,<br/> la conoscenza di Dio più degli olocausti.
<p>7 Ma essi come Adamo hanno violato l’alleanza;<br/> ecco così mi hanno tradito.
<p>8 Gàlaad è una città di malfattori,<br/> macchiata di sangue.
<p>9 Come banditi in agguato<br/> una ciurma di sacerdoti<br/> assale e uccide sulla strada di Sichem,<br/> commette scelleratezze.
<p>10 Orribili cose ho visto a Betel;<br/> là si è prostituito èfraim,<br/> si è reso immondo Israele.
<p>11 Anche a te Giuda io riserbo una mietitura,<br/> quando ristabilirò la sorte del mio popolo.
<h4>7</h4>
<p>1 Mentre sto per guarire Israele,<br/> si scopre l’iniquità di èfraim<br/> e la malvagità di Samaria,<br/> perché si pratica la menzogna:<br/> il ladro entra nelle case<br/> e fuori saccheggia il brigante.
<p>2 Non pensano dunque,<br/> che io ricordo tutte le loro malvagità?<br/> Ora sono circondati dalle loro azioni:<br/> esse stanno davanti a me.
<p>3 Con la loro malvagità rallegrano il re,<br/> rallegrano i capi con le loro falsità.
<p>4 Sono tutti adù lteri ardono come un forno<br/> in cui il fornaio non attizza più il fuoco,<br/> in attesa che la pasta preparata lieviti.
<p>5 Nel giorno della festa del nostro re<br/> sommergono i capi in fiumi di vino,<br/> fino a far sì che egli si comprometta con i ribelli.
<p>6 Perché il loro intimo è come un forno,<br/> pieno di trame è il loro cuore,<br/> tutta la notte sonnecchia il loro furore<br/> e al mattino divampa come fiamma.
<p>7 Tutti ardono come un forno<br/> e divorano i loro governanti.<br/> Così sono caduti tutti i loro sovrani<br/> e nessuno si preoccupa di ricorrere a me.
<p>8 èfraim si mescola con le genti,<br/> èfraim è come una focaccia non rivoltata.
<p>9 Gli stranieri divorano la sua forza<br/> ed egli non se ne accorge;<br/> la canizie gli ricopre la testa<br/> ed egli non se ne accorge.
<p>10 L’arroganza d’Israele<br/> testimonia contro di loro;<br/> non ritornano al Signore loro Dio,<br/> e malgrado tutto non lo ricercano.
<p>11 èfraim è come un’ingenua colomba,<br/> priva d’intelligenza;<br/> ora i suoi abitanti domandano aiuto all’Egitto,<br/> ora invece corrono verso l’Assiria.
<p>12 Dovunque si rivolgeranno<br/> stenderò la mia rete contro di loro<br/> e li abbatterò come gli uccelli dell’aria,<br/> li punirò non appena li udrò riunirsi.
<p>13 Disgrazia per loro,<br/> perché si sono allontanati da me!<br/> Distruzione per loro,<br/> perché hanno agito male contro di me!<br/> Li volevo salvare,<br/> ma essi hanno proferito menzogne contro di me.
<p>14 Non gridano a me con il loro cuore<br/> quando gridano sui loro giacigli.<br/> Si fanno incisioni per il grano e il vino nuovo<br/> e intanto si ribellano contro di me.
<p>15 Eppure io ho addestrato il loro braccio,<br/> ma essi hanno tramato il male contro di me.
<p>16 Si sono rivolti ma non a colui che è in alto,<br/> sono stati come un arco fallace.<br/> I loro capi cadranno di spada<br/> per l’insolenza della loro lingua<br/> e nella terra d’Egitto rideranno di loro.
<h4>8</h4>
<p>1 Da’ fiato al corno!<br/> Come un’aquila piomba sulla casa del Signore la sciagura<br/> perché hanno trasgredito la mia alleanza<br/> e rigettato la mia legge.
<p>2 Essi gridano verso di me:<br/> “Noi Israele riconosciamo te nostro Dio!”.
<p>3 Ma Israele ha rigettato il bene:<br/> il nemico lo perseguiterà.
<p>4 Hanno creato dei re<br/> che io non ho designati;<br/> hanno scelto capi<br/> a mia insaputa.<br/> Con il loro argento e il loro oro<br/> si sono fatti idoli,<br/> ma per loro rovina.
<p>5 Ripudio il tuo vitello o Samaria!<br/> La mia ira divampa contro di loro;<br/> fino a quando non si potranno purificare?
<p>6 Viene da Israele il vitello di Samaria,<br/> è opera di artigiano non è un dio:<br/> sarà ridotto in frantumi.
<p>7 E poiché hanno seminato vento,<br/> raccoglieranno tempesta.<br/> Il loro grano sarà senza spiga,<br/> se germoglia non darà farina<br/> e se ne produce la divoreranno gli stranieri.
<p>8 Israele è stato inghiottito:<br/> si trova ora in mezzo alle nazioni<br/> come un oggetto senza valore.
<p>9 Essi sono saliti fino ad Assur,<br/> sono come un asino selvatico che si aggira solitario;<br/> èfraim si è acquistato degli amanti.
<p>10 Se ne acquistino pure fra le nazioni,<br/> io li metterò insieme<br/> e cominceranno a diminuire<br/> sotto il peso del re e dei prìncipi.
<p>11 èfraim ha moltiplicato gli altari,<br/> ma gli altari sono diventati per lui<br/> un’occasione di peccato.
<p>12 Ho scritto numerose leggi per lui,<br/> ma esse sono considerate come qualcosa di estraneo.
<p>13 Offrono sacrifici<br/> e ne mangiano le carni,<br/> ma il Signore non li gradisce;<br/> ora ricorda la loro iniquità,<br/> chiede conto dei loro peccati:<br/> dovranno tornare in Egitto.
<p>14 Israele ha dimenticato il suo creatore,<br/> si è costruito palazzi;<br/> Giuda ha moltiplicato le sue città fortificate.<br/> Ma io appiccherò il fuoco alle loro città<br/> e divorerà i loro palazzi.
<h4>9</h4>
<p>1 Israele non rallegrarti fino all’esultanza<br/> come gli altri popoli,<br/> perché hai praticato la prostituzione,<br/> abbandonando il tuo Dio,<br/> hai amato il compenso della tua prostituzione<br/> su tutte le aie per il grano.
<p>2 L’aia e il tino non li nutriranno<br/> e il vino nuovo verrà loro a mancare.
<p>3 Non potranno restare nella terra del Signore,<br/> ma èfraim ritornerà in Egitto<br/> e in Assiria mangeranno cibi impuri.
<p>4 Non faranno più libagioni di vino al Signore,<br/> non gli saranno graditi i loro sacrifici,<br/> saranno per loro come pane di lutto:<br/> quanti ne mangiano diventano impuri.<br/> Il loro pane sarà tutto per loro,<br/> ma non entrerà nella casa del Signore.
<p>5 Che cosa farete nei giorni delle solennità,<br/> nei giorni della festa del Signore?
<p>6 Ecco sono sfuggiti alla rovina,<br/> l’Egitto li accoglierà,<br/> Menfi sarà la loro tomba.<br/> I loro tesori d’argento passeranno alle ortiche<br/> e nelle loro tende cresceranno i cardi.
<p>7 Sono venuti i giorni del castigo,<br/> sono giunti i giorni del rendiconto,<br/> Israele lo sappia!<br/> Il profeta diventa pazzo,<br/> l’uomo ispirato vaneggia<br/> a causa delle tue molte iniquità,<br/> per la gravità del tuo affronto.
<p>8 Sentinella di èfraim è il profeta con il suo Dio;<br/> ma un laccio gli è teso su tutti i sentieri,<br/> ostilità fin nella casa del suo Dio.
<p>9 Sono corrotti fino in fondo,<br/> come ai giorni di Gàbaa;<br/> ma egli si ricorderà della loro iniquità,<br/> chiederà conto dei loro peccati.
<p>10 Trovai Israele come uva nel deserto,<br/> ebbi riguardo per i vostri padri,<br/> come per i primi fichi quando iniziano a maturare;<br/> ma essi appena arrivati a Baal-Peor,<br/> si consacrarono a quell’infamia<br/> e divennero una cosa abominevole,<br/> come ciò che essi amavano.
<p>11 La gloria di èfraim volerà via come un uccello,<br/> non più nascite né gravidanze né concepimenti.
<p>12 Anche se allevano figli,<br/> io li eliminerò dagli uomini;<br/> guai a loro se io li abbandono.
<p>13 èfraim lo vedo come un palma piantata<br/> in luoghi verdeggianti.<br/> èfraim tuttavia condurrà i figli al macello.
<p>14 “Signore da’ loro. Che cosa darai?”.<br/> Un grembo infecondo e un seno arido!
<p>15 Tutta la loro perversità si è manifestata a Gàlgala,<br/> è là che ho preso a odiarli.<br/> Per la malvagità delle loro azioni<br/> li scaccerò dalla mia casa,<br/> non avrò più amore per loro;<br/> tutti i loro capi sono ribelli.
<p>16 èfraim è stato percosso,<br/> la loro radice è inaridita,<br/> non daranno più frutto.<br/> Anche se generano,<br/> farò perire i cari frutti del loro grembo».
<p>17 Il mio Dio li respingerà,<br/> perché non gli hanno obbedito;<br/> andranno raminghi fra le nazioni.
<h4>10</h4>
<p>1 Vite rigogliosa era Israele,<br/> che dava sempre il suo frutto;<br/> ma più abbondante era il suo frutto,<br/> più moltiplicava gli altari;<br/> più ricca era la terra,<br/> più belle faceva le sue stele.
<p>2 Il loro cuore è falso;<br/> orbene sconteranno la pena!<br/> Egli stesso demolirà i loro altari,<br/> distruggerà le loro stele.
<p>3 Allora diranno: «Non abbiamo più re,<br/> perché non rispettiamo il Signore.<br/> Ma anche il re che cosa potrebbe fare per noi?».
<p>4 Dicono parole vane giurano il falso,<br/> concludono alleanze:<br/> il diritto fiorisce come pianta velenosa<br/> nei solchi dei campi.
<p>5 Gli abitanti di Samaria trepidano<br/> per il vitello di Bet-Aven;<br/> è in lutto il suo popolo<br/> e i suoi sacerdoti ne fanno lamento,<br/> perché la sua gloria sta per andarsene.
<p>6 Sarà portato anch’esso in Assiria<br/> come offerta al gran re.<br/> èfraim ne avrà vergogna,<br/> Israele arrossirà per i suoi intrighi.
<p>7 Perirà Samaria con il suo re,<br/> come un fuscello sull’acqua.
<p>8 Le alture dell’iniquità peccato d’Israele,<br/> saranno distrutte,<br/> spine e cardi cresceranno sui loro altari;<br/> diranno ai monti: «Copriteci»<br/> e ai colli: «Cadete su di noi».
<p>9 Fin dai giorni di Gàbaa<br/> tu hai peccato Israele.<br/> Là si fermarono,<br/> e la battaglia non li raggiungerà forse a Gàbaa<br/> contro i figli dell’iniquità?
<p>10 «Io voglio colpirli:<br/> si raduneranno i popoli contro di loro,<br/> perché sono attaccati alla loro duplice colpa.
<p>11 èfraim è una giovenca addestrata,<br/> cui piace trebbiare il grano.<br/> Ma io farò pesare il giogo<br/> sul suo bel collo;<br/> attaccherò èfraim all’aratro<br/> e Giacobbe all’erpice.
<p>12 Seminate per voi secondo giustizia<br/> e mieterete secondo bontà<br/> dissodatevi un campo nuovo,<br/> perché è tempo di cercare il Signore,<br/> finché egli venga<br/> e diffonda su di voi la giustizia.
<p>13 Avete arato empietà e mietuto ingiustizia,<br/> avete mangiato il frutto della menzogna.<br/> Poiché hai riposto fiducia nella tua forza<br/> e nella moltitudine dei tuoi guerrieri,
<p>14 un rumore di guerra si alzerà contro il tuo popolo<br/> e tutte le tue fortezze saranno distrutte.<br/> Come Salmàn devastò Bet-Arbèl<br/> nel giorno della battaglia<br/> in cui la madre fu sfracellata sui figli,
<p>15 così sarà fatto a te casa d’Israele,<br/> per la tua enorme malvagità.<br/> All’alba sarà la fine del re d’Israele.
<h4>11</h4>
<p>1 Quando Israele era fanciullo,<br/> io l’ho amato<br/> e dall’Egitto ho chiamato mio figlio.
<p>2 Ma più li chiamavo,<br/> più si allontanavano da me;<br/> immolavano vittime ai Baal,<br/> agli idoli bruciavano incensi.
<p>3 A èfraim io insegnavo a camminare<br/> tenendolo per mano,<br/> ma essi non compresero<br/> che avevo cura di loro.
<p>4 Io li traevo con legami di bontà,<br/> con vincoli d’amore,<br/> ero per loro<br/> come chi solleva un bimbo alla sua guancia,<br/> mi chinavo su di lui<br/> per dargli da mangiare.
<p>5 Non ritornerà al paese d’Egitto,<br/> ma Assur sarà il suo re,<br/> perché non hanno voluto convertirsi.
<p>6 La spada farà strage nelle loro città,<br/> spaccherà la spranga di difesa,<br/> l’annienterà al di là dei loro progetti.
<p>7 Il mio popolo è duro a convertirsi:<br/> chiamato a guardare in alto,<br/> nessuno sa sollevare lo sguardo.
<p>8 Come potrei abbandonarti èfraim,<br/> come consegnarti ad altri Israele?<br/> Come potrei trattarti al pari di Adma,<br/> ridurti allo stato di Seboìm?<br/> Il mio cuore si commuove dentro di me,<br/> il mio intimo freme di compassione.
<p>9 Non darò sfogo all’ardore della mia ira,<br/> non tornerò a distruggere èfraim,<br/> perché sono Dio e non uomo;<br/> sono il Santo in mezzo a te<br/> e non verrò da te nella mia ira.
<p>10 Seguiranno il Signore<br/> ed egli ruggirà come un leone:<br/> quando ruggirà,<br/> accorreranno i suoi figli dall’occidente,
<p>11 accorreranno come uccelli dall’Egitto,<br/> come colombe dall’Assiria<br/> e li farò abitare nelle loro case.<br/> Oracolo del Signore.
<h4>12</h4>
<p>1 èfraim mi raggira con menzogne<br/> e la casa d’Israele con frode.<br/> Ma Giuda è ancora con Dio<br/> e resta fedele al Santo».
<p>2 èfraim si pasce di vento<br/> e insegue il vento d’oriente,<br/> ogni giorno moltiplica menzogne e violenze;<br/> fanno alleanze con l’Assiria<br/> e portano olio in Egitto.
<p>3 Il Signore è in causa con Giuda<br/> e punirà Giacobbe per la sua condotta,<br/> lo ripagherà secondo le sue azioni.
<p>4 Egli nel grembo materno soppiantò il fratello<br/> e da adulto lottò con Dio,
<p>5 lottò con l’angelo e vinse,<br/> pianse e domandò grazia.<br/> Lo ritrovò a Betel<br/> e là gli parlò.
<p>6 Signore Dio degli eserciti,<br/> Signore è il nome con cui celebrarlo.
<p>7 Tu ritorna al tuo Dio,<br/> osserva la bontà e la giustizia<br/> e poni sempre nel tuo Dio la tua speranza.
<p>8 Canaan tiene in mano bilance false,<br/> ama frodare.
<p>9 èfraim ha detto: «Sono ricco,<br/> mi sono fatto una fortuna;<br/> malgrado tutti i miei guadagni,<br/> non troveranno in me una colpa che sia peccato».
<p>10 «Eppure io sono il Signore tuo Dio,<br/> fin dal paese d’Egitto.<br/> Ti farò ancora abitare sotto le tende,<br/> come ai giorni dell’incontro nel deserto.
<p>11 Io parlerò ai profeti,<br/> moltiplicherò le visioni<br/> e per mezzo dei profeti parlerò con parabole».
<p>12 Se Gàlaad è una iniquità,<br/> i suoi abitanti non sono che menzogna;<br/> in Gàlgala si sacrifica ai tori,<br/> perciò i loro altari<br/> saranno come mucchi di pietre<br/> nei solchi dei campi.
<p>13 Giacobbe fuggì nella regione di Aram,<br/> Israele prestò servizio per una donna<br/> e per una donna fece il guardiano di bestiame.
<p>14 Per mezzo di un profeta<br/> il Signore fece uscire Israele dall’Egitto,<br/> e per mezzo di un profeta lo custodì.
<p>15 èfraim provocò Dio amaramente,<br/> il Signore gli farà ricadere addosso<br/> il sangue versato<br/> e lo ripagherà della sua offesa.
<h4>13</h4>
<p>1 Quando èfraim parlava incuteva terrore,<br/> era un principe in Israele.<br/> Ma si è reso colpevole con Baal<br/> ed è decaduto.
<p>2 Tuttavia continuano a peccare<br/> e con il loro argento si sono fatti statue fuse,<br/> idoli di loro invenzione,<br/> tutti lavori di artigiani.<br/> Dicono: «Offrite loro sacrifici»<br/> e mandano baci ai vitelli.
<p>3 Perciò saranno come nube del mattino,<br/> come rugiada che all’alba svanisce,<br/> come pula lanciata lontano dall’aia,<br/> come fumo che esce dalla finestra.
<p>4 «Eppure io sono il Signore tuo Dio,<br/> fin dal paese d’Egitto,<br/> non devi conoscere altro Dio fuori di me,<br/> non c’è salvatore fuori di me.
<p>5 Io ti ho protetto nel deserto,<br/> in quella terra ardente.
<p>6 Io li ho fatti pascolare,<br/> si sono saziati e il loro cuore si è inorgoglito,<br/> per questo mi hanno dimenticato.
<p>7 Perciò io sarò per loro come un leone,<br/> come un leopardo li spierò per la via,
<p>8 li assalirò come un’orsa privata dei figli,<br/> spezzerò la corazza del loro cuore,<br/> li divorerò come una leonessa;<br/> li sbraneranno le bestie selvatiche.
<p>9 Israele tu sei rovinata<br/> e solo io ti posso aiutare!
<p>10 Dov’è ora il tuo re che ti possa salvare?<br/> Dove sono i capi in tutte le tue città<br/> e i governanti di cui dicevi:<br/> “Dammi un re e dei capi”?
<p>11 Ti ho dato un re nella mia ira<br/> e con sdegno te lo riprendo.
<p>12 L’iniquità di èfraim è chiusa in luogo sicuro,<br/> il suo peccato è ben custodito.
<p>13 I dolori di partoriente lo sorprenderanno,<br/> ma egli è figlio privo di senno,<br/> non si presenterà a suo tempo<br/> pronto a uscire dal seno materno.
<p>14 Li strapperò di mano agli inferi,<br/> li riscatterò dalla morte?<br/> Dov’è o morte la tua peste?<br/> Dov’è o inferi il vostro sterminio?<br/> La compassione è nascosta ai miei occhi».
<p>15 èfraim prosperi pure in mezzo ai fratelli:<br/> verrà il vento d’oriente,<br/> si alzerà dal deserto il vento del Signore<br/> e farà inaridire le sue sorgenti,<br/> farà prosciugare le sue fonti,<br/> distruggerà il tesoro e ogni oggetto prezioso.
<h4>14</h4>
<p>1 Samaria sconterà la sua pena,<br/> perché si è ribellata al suo Dio.<br/> Periranno di spada,<br/> saranno sfracellati i bambini;<br/> le donne incinte sventrate.
<p>2 Torna dunque Israele al Signore tuo Dio,<br/> poiché hai inciampato nella tua iniquità.
<p>3 Preparate le parole da dire<br/> e tornate al Signore;<br/> ditegli: «Togli ogni iniquità,<br/> accetta ciò che è bene:<br/> non offerta di tori immolati,<br/> ma la lode delle nostre labbra.
<p>4 Assur non ci salverà,<br/> non cavalcheremo più su cavalli,<br/> né chiameremo più “dio nostro”<br/> l’opera delle nostre mani,<br/> perché presso di te l’orfano trova misericordia».
<p>5 «Io li guarirò dalla loro infedeltà,<br/> li amerò profondamente,<br/> poiché la mia ira si è allontanata da loro.
<p>6 Sarò come rugiada per Israele;<br/> fiorirà come un giglio<br/> e metterà radici come un albero del Libano,
<p>7 si spanderanno i suoi germogli<br/> e avrà la bellezza dell’olivo<br/> e la fragranza del Libano.
<p>8 Ritorneranno a sedersi alla mia ombra,<br/> faranno rivivere il grano,<br/> fioriranno come le vigne,<br/> saranno famosi come il vino del Libano.
<p>9 Che ho ancora in comune con gli idoli o èfraim?<br/> Io l’esaudisco e veglio su di lui;<br/> io sono come un cipresso sempre verde,<br/> il tuo frutto è opera mia».
<p>10 Chi è saggio comprenda queste cose,<br/> chi ha intelligenza le comprenda;<br/> poiché rette sono le vie del Signore,<br/> i giusti camminano in esse,<br/> mentre i malvagi v’inciampano.

<h4>1</h4>
<p>1 Poiché molti hanno cercato di raccontare con ordine gli avvenimenti che si sono compiuti in mezzo a noi
<p>2 come ce li hanno trasmessi coloro che ne furono testimoni oculari fin da principio e divennero ministri della Parola
<p>3 così anch’io ho deciso di fare ricerche accurate su ogni circostanza fin dagli inizi e di scriverne un resoconto ordinato per te illustre Teòfilo,
<p>4 in modo che tu possa renderti conto della solidità degli insegnamenti che hai ricevuto.
<p>5 Al tempo di Erode re della Giudea vi era un sacerdote di nome Zaccaria della classe di Abia che aveva in moglie una discendente di Aronne di nome Elisabetta.
<p>6 Ambedue erano giusti davanti a Dio e osservavano irreprensibili tutte le leggi e le prescrizioni del Signore.
<p>7 Essi non avevano figli, perché Elisabetta era sterile e tutti e due erano avanti negli anni.
<p>8 Avvenne che mentre Zaccaria svolgeva le sue funzioni sacerdotali davanti al Signore durante il turno della sua classe
<p>9 gli toccò in sorte secondo l’usanza del servizio sacerdotale di entrare nel tempio del Signore per fare l’offerta dell’incenso.
<p>10 Fuori tutta l’assemblea del popolo stava pregando nell’ora dell’incenso.
<p>11 Apparve a lui un angelo del Signore ritto alla destra dell’altare dell’incenso.
<p>12 Quando lo vide Zaccaria si turbò e fu preso da timore.
<p>13 Ma l’angelo gli disse: «Non temere Zaccaria la tua preghiera è stata esaudita e tua moglie Elisabetta ti darà un figlio e tu lo chiamerai Giovanni.
<p>14 Avrai gioia ed esultanza e molti si rallegreranno della sua nascita,
<p>15 perché egli sarà grande davanti al Signore; <i>non berrà vino né bevande inebrianti</i> sarà colmato di Spirito Santo fin dal seno di sua madre
<p>16 e ricondurrà molti figli d’Israele al Signore loro Dio.
<p>17 Egli camminerà innanzi a lui con lo spirito e la potenza di Elia per ricondurre i cuori dei padri verso i figli e i ribelli alla saggezza dei giusti e preparare al Signore un popolo ben disposto».
<p>18 Zaccaria disse all’angelo: «Come potrò mai conoscere questo? Io sono vecchio e mia moglie è avanti negli anni».
<p>19 L’angelo gli rispose: «Io sono Gabriele che sto dinanzi a Dio e sono stato mandato a parlarti e a portarti questo lieto annuncio.
<p>20 Ed ecco tu sarai muto e non potrai parlare fino al giorno in cui queste cose avverranno perché non hai creduto alle mie parole che si compiranno a loro tempo».
<p>21 Intanto il popolo stava in attesa di Zaccaria e si meravigliava per il suo indugiare nel tempio.
<p>22 Quando poi uscì e non poteva parlare loro capirono che nel tempio aveva avuto una visione. Faceva loro dei cenni e restava muto.
<p>23 Compiuti i giorni del suo servizio tornò a casa.
<p>24 Dopo quei giorni Elisabetta, sua moglie concepì e si tenne nascosta per cinque mesi e diceva:
<p>25 «Ecco che cosa ha fatto per me il Signore nei giorni in cui si è degnato di togliere la mia vergogna fra gli uomini».
<p>26 Al sesto mese l’angelo Gabriele fu mandato da Dio in una città della Galilea chiamata Nàzaret
<p>27 a una vergine promessa sposa di un uomo della casa di Davide di nome Giuseppe. La vergine si chiamava Maria.
<p>28 Entrando da lei disse: «Rallégrati piena di grazia: il Signore è con te».
<p>29 A queste parole ella fu molto turbata e si domandava che senso avesse un saluto come questo.
<p>30 L’angelo le disse: «Non temere Maria perché hai trovato grazia presso Dio.
<p>31 Ed ecco concepirai un figlio lo darai alla luce e lo chiamerai Gesù .
<p>32 Sarà grande e verrà chiamato Figlio dell’Altissimo; il Signore Dio gli darà il trono di Davide suo padre
<p>33 e regnerà per sempre sulla casa di Giacobbe e il suo regno non avrà fine».
<p>34 Allora Maria disse all’angelo: «Come avverrà questo poiché non conosco uomo?».
<p>35 Le rispose l’angelo: «Lo Spirito Santo scenderà su di te e la potenza dell’Altissimo ti coprirà con la sua ombra. Perciò colui che nascerà sarà santo e sarà chiamato Figlio di Dio.
<p>36 Ed ecco Elisabetta tua parente nella sua vecchiaia ha concepito anch’essa un figlio e questo è il sesto mese per lei che era detta sterile:
<p>37 nulla è impossibile a Dio».
<p>38 Allora Maria disse: «Ecco la serva del Signore: avvenga per me secondo la tua parola». E l’angelo si allontanò da lei.
<p>39 In quei giorni Maria si alzò e andò in fretta verso la regione montuosa in una città di Giuda.
<p>40 Entrata nella casa di Zaccaria salutò Elisabetta.
<p>41 Appena Elisabetta ebbe udito il saluto di Maria il bambino sussultò nel suo grembo<i>.</i> Elisabetta fu colmata di Spirito Santo
<p>42 ed esclamò a gran voce: «Benedetta tu fra le donne e benedetto il frutto del tuo grembo!
<p>43 A che cosa devo che la madre del mio Signore venga da me?
<p>44 Ecco, appena il tuo saluto è giunto ai miei orecchi il bambino ha sussultato di gioia nel mio grembo<i>.</i>
<p>45 E beata colei che ha creduto nell’adempimento di ciò che il Signore le ha detto».
<p>46 Allora Maria disse:<br/> «L’anima mia magnifica il Signore
<p>47 e il mio spirito esulta in Dio mio salvatore,
<p>48 perché ha guardato l’umiltà della sua serva.<br/> D’ora in poi tutte le generazioni mi chiameranno beata.
<p>49 Grandi cose ha fatto per me l’Onnipotente<br/> e Santo è il suo nome;
<p>50 di generazione in generazione la sua misericordia<br/> per quelli che lo temono.
<p>51 Ha spiegato la potenza del suo braccio,<br/> ha disperso i superbi nei pensieri del loro cuore;
<p>52 ha rovesciato i potenti dai troni,<br/> ha innalzato gli umili;
<p>53 ha ricolmato di beni gli affamati,<br/> ha rimandato i ricchi a mani vuote.
<p>54 Ha soccorso Israele suo servo,<br/> ricordandosi della sua misericordia,
<p>55 come aveva detto ai nostri padri,<br/> per Abramo e la sua discendenza per sempre».
<p>56 Maria rimase con lei circa tre mesi poi tornò a casa sua.
<p>57 Per Elisabetta intanto si compì il tempo del parto e diede alla luce un figlio.
<p>58 I vicini e i parenti udirono che il Signore aveva manifestato in lei la sua grande misericordia e si rallegravano con lei.
<p>59 Otto giorni dopo vennero per circoncidere il bambino e volevano chiamarlo con il nome di suo padre, Zaccaria.
<p>60 Ma sua madre intervenne: «No si chiamerà Giovanni».
<p>61 Le dissero: «Non c’è nessuno della tua parentela che si chiami con questo nome».
<p>62 Allora domandavano con cenni a suo padre come voleva che si chiamasse.
<p>63 Egli chiese una tavoletta e scrisse: «Giovanni è il suo nome». Tutti furono meravigliati.
<p>64 All’istante gli si aprì la bocca e gli si sciolse la lingua e parlava benedicendo Dio.
<p>65 Tutti i loro vicini furono presi da timore e per tutta la regione montuosa della Giudea si discorreva di tutte queste cose.
<p>66 Tutti coloro che le udivano le custodivano in cuor loro dicendo: «Che sarà mai questo bambino?». E davvero la mano del Signore era con lui.
<p>67 Zaccaria suo padre fu colmato di Spirito Santo e profetò dicendo:
<p>68 «Benedetto il Signore Dio d’Israele,<br/> perché ha visitato e redento il suo popolo,
<p>69 e ha suscitato per noi un Salvatore potente<br/> nella casa di Davide suo servo,
<p>70 come aveva detto<br/> per bocca dei suoi santi profeti d’un tempo:
<p>71 salvezza dai nostri nemici,<br/> e dalle mani di quanti ci odiano.
<p>72 Così egli ha concesso misericordia ai nostri padri<br/> e si è ricordato della sua santa alleanza,
<p>73 del giuramento fatto ad Abramo nostro padre,<br/> di concederci
<p>74 liberati dalle mani dei nemici,<br/> di servirlo senza timore
<p>75 in santità e giustizia<br/> al suo cospetto per tutti i nostri giorni.
<p>76 E tu bambino sarai chiamato profeta dell’Altissimo<br/> perché andrai innanzi al Signore a preparargli le strade,
<p>77 per dare al suo popolo la conoscenza della salvezza<br/> nella remissione dei suoi peccati.
<p>78 Grazie alla tenerezza e misericordia del nostro Dio,<br/> ci visiterà un sole che sorge dall’alto,
<p>79 per risplendere su quelli che stanno nelle tenebre<br/> e nell’ombra di morte,<br/> e dirigere i nostri passi<br/> sulla via della pace».
<p>80 Il bambino cresceva e si fortificava nello spirito. Visse in regioni deserte fino al giorno della sua manifestazione a Israele.
<h4>2</h4>
<p>1 In quei giorni un decreto di Cesare Augusto ordinò che si facesse il censimento di tutta la terra.
<p>2 Questo primo censimento fu fatto quando Quirinio era governatore della Siria.
<p>3 Tutti andavano a farsi censire ciascuno nella propria città.
<p>4 Anche Giuseppe, dalla Galilea dalla città di Nàzaret salì in Giudea alla città di Davide chiamata Betlemme: egli apparteneva infatti alla casa e alla famiglia di Davide.
<p>5 Doveva farsi censire insieme a Maria sua sposa che era incinta.
<p>6 Mentre si trovavano in quel luogo si compirono per lei i giorni del parto.
<p>7 Diede alla luce il suo figlio primogenito lo avvolse in fasce e lo pose in una mangiatoia perché per loro non c’era posto nell’alloggio.
<p>8 C’erano in quella regione alcuni pastori che pernottando all’aperto vegliavano tutta la notte facendo la guardia al loro gregge.
<p>9 Un angelo del Signore si presentò a loro e la gloria del Signore li avvolse di luce. Essi furono presi da grande timore
<p>10 ma l’angelo disse loro: «Non temete: ecco vi annuncio una grande gioia che sarà di tutto il popolo:
<p>11 oggi, nella città di Davide è nato per voi un Salvatore che è Cristo Signore.
<p>12 Questo per voi il segno: troverete un bambino avvolto in fasce adagiato in una mangiatoia».
<p>13 E subito apparve con l’angelo una moltitudine dell’esercito celeste che lodava Dio e diceva:
<p>14 «Gloria a Dio nel più alto dei cieli<br/> e sulla terra pace agli uomini che egli ama».
<p>15 Appena gli angeli si furono allontanati da loro verso il cielo i pastori dicevano l’un l’altro: «Andiamo dunque fino a Betlemme vediamo questo avvenimento che il Signore ci ha fatto conoscere».
<p>16 Andarono senza indugio e trovarono Maria e Giuseppe e il bambino adagiato nella mangiatoia.
<p>17 E dopo averlo visto riferirono ciò che del bambino era stato detto loro.
<p>18 Tutti quelli che udivano si stupirono delle cose dette loro dai pastori.
<p>19 Maria da parte sua custodiva tutte queste cose meditandole nel suo cuore.
<p>20 I pastori se ne tornarono, glorificando e lodando Dio per tutto quello che avevano udito e visto com’era stato detto loro.
<p>21 Quando furono compiuti gli otto giorni prescritti per la circoncisione gli fu messo nome Gesù come era stato chiamato dall’angelo prima che fosse concepito nel grembo.
<p>22 Quando furono compiuti i giorni della loro purificazione rituale secondo la legge di Mosè, portarono il bambino a Gerusalemme per presentarlo al Signore -
<p>23 come è scritto nella legge del Signore: <i>Ogni maschio primogenito sarà sacro al Signore -</i>
<p>24 e per offrire in sacrificio <i>una coppia di tortore o due giovani colombi,</i> come prescrive la legge del Signore.
<p>25 Ora a Gerusalemme c’era un uomo di nome Simeone uomo giusto e pio che aspettava la consolazione d’Israele e lo Spirito Santo era su di lui.
<p>26 Lo Spirito Santo gli aveva preannunciato che non avrebbe visto la morte senza prima aver veduto il Cristo del Signore.
<p>27 Mosso dallo Spirito si recò al tempio e mentre i genitori vi portavano il bambino Gesù per fare ciò che la Legge prescriveva a suo riguardo
<p>28 anch’egli lo accolse tra le braccia e benedisse Dio dicendo:
<p>29 «Ora puoi lasciare o Signore che il tuo servo<br/> vada in pace secondo la tua parola,
<p>30 perché i miei occhi hanno visto la tua salvezza,
<p>31 preparata da te davanti a tutti i popoli:
<p>32 luce per rivelarti alle genti<br/> e gloria del tuo popolo Israele».
<p>33 Il padre e la madre di Gesù si stupivano delle cose che si dicevano di lui.
<p>34 Simeone li benedisse e a Maria sua madre disse: «Ecco egli è qui per la caduta e la risurrezione di molti in Israele e come segno di contraddizione
<p>35 - e anche a te una spada trafiggerà l’anima - affinché siano svelati i pensieri di molti cuori».
<p>36 C’era anche una profetessa Anna figlia di Fanuele della tribù di Aser. Era molto avanzata in età aveva vissuto con il marito sette anni dopo il suo matrimonio
<p>37 era poi rimasta vedova e ora aveva ottantaquattro anni. Non si allontanava mai dal tempio servendo Dio notte e giorno con digiuni e preghiere.
<p>38 Sopraggiunta in quel momento si mise anche lei a lodare Dio e parlava del bambino a quanti aspettavano la redenzione di Gerusalemme.
<p>39 Quando ebbero adempiuto ogni cosa secondo la legge del Signore fecero ritorno in Galilea alla loro città di Nàzaret.
<p>40 Il bambino cresceva e si fortificava pieno di sapienza e la grazia di Dio era su di lui.
<p>41 I suoi genitori si recavano ogni anno a Gerusalemme per la festa di Pasqua.
<p>42 Quando egli ebbe dodici anni vi salirono secondo la consuetudine della festa.
<p>43 Ma trascorsi i giorni mentre riprendevano la via del ritorno il fanciullo Gesù rimase a Gerusalemme senza che i genitori se ne accorgessero.
<p>44 Credendo che egli fosse nella comitiva fecero una giornata di viaggio e poi si misero a cercarlo tra i parenti e i conoscenti;
<p>45 non avendolo trovato tornarono in cerca di lui a Gerusalemme.
<p>46 Dopo tre giorni lo trovarono nel tempio seduto in mezzo ai maestri mentre li ascoltava e li interrogava.
<p>47 E tutti quelli che l’udivano erano pieni di stupore per la sua intelligenza e le sue risposte.
<p>48 Al vederlo restarono stupiti e sua madre gli disse: «Figlio, perché ci hai fatto questo? Ecco tuo padre e io angosciati ti cercavamo».
<p>49 Ed egli rispose loro: «Perché mi cercavate? Non sapevate che io devo occuparmi delle cose del Padre mio?».
<p>50 Ma essi non compresero ciò che aveva detto loro.
<p>51 Scese dunque con loro e venne a Nàzaret e stava loro sottomesso. Sua madre custodiva tutte queste cose nel suo cuore.
<p>52 E Gesù cresceva in sapienza età e grazia davanti a Dio e agli uomini.
<h4>3</h4>
<p>1 Nell’anno quindicesimo dell’impero di Tiberio Cesare mentre Ponzio Pilato era governatore della Giudea Erode tetrarca della Galilea e Filippo suo fratello tetrarca dell’Iturea e della Traconìtide e Lisània tetrarca dell’Abilene
<p>2 sotto i sommi sacerdoti Anna e Caifa la parola di Dio venne su Giovanni figlio di Zaccaria nel deserto.
<p>3 Egli percorse tutta la regione del Giordano predicando un battesimo di conversione per il perdono dei peccati,
<p>4 com’è scritto nel libro degli oracoli del profeta Isaia:<br/> <i>Voce di uno che grida nel deserto</i>:<br/> <i>Preparate la via del Signore,</i><br/> <i>raddrizzate i</i> suoi <i>sentieri</i>!
<p>5 <i>Ogni burrone sarà riempito,</i><br/> <i>ogni monte e ogni colle sarà abbassato</i>;<br/> <i>le vie tortuose diverranno diritte</i><br/> <i>e quelle impervie spianate.</i>
<p>6 <i>Ogni uomo vedrà la salvezza di Dio!</i>
<p>7 Alle folle che andavano a farsi battezzare da lui Giovanni diceva: «Razza di vipere chi vi ha fatto credere di poter sfuggire all’ira imminente?
<p>8 Fate dunque frutti degni della conversione e non cominciate a dire fra voi: “Abbiamo Abramo per padre!”. Perché io vi dico che da queste pietre Dio può suscitare figli ad Abramo.
<p>9 Anzi già la scure è posta alla radice degli alberi; perciò ogni albero che non dà buon frutto viene tagliato e gettato nel fuoco».
<p>10 Le folle lo interrogavano: «Che cosa dobbiamo fare?».
<p>11 Rispondeva loro: «Chi ha due tuniche ne dia a chi non ne ha e chi ha da mangiare faccia altrettanto».
<p>12 Vennero anche dei pubblicani a farsi battezzare e gli chiesero: «Maestro che cosa dobbiamo fare?».
<p>13 Ed egli disse loro: «Non esigete nulla di più di quanto vi è stato fissato».
<p>14 Lo interrogavano anche alcuni soldati: «E noi che cosa dobbiamo fare?». Rispose loro: «Non maltrattate e non estorcete niente a nessuno; accontentatevi delle vostre paghe».
<p>15 Poiché il popolo era in attesa e tutti riguardo a Giovanni si domandavano in cuor loro se non fosse lui il Cristo
<p>16 Giovanni rispose a tutti dicendo: «Io vi battezzo con acqua; ma viene colui che è più forte di me a cui non sono degno di slegare i lacci dei sandali. Egli vi battezzerà in Spirito Santo e fuoco.
<p>17 Tiene in mano la pala per pulire la sua aia e per raccogliere il frumento nel suo granaio; ma brucerà la paglia con un fuoco inestinguibile».
<p>18 Con molte altre esortazioni Giovanni evangelizzava il popolo.
<p>19 Ma il tetrarca Erode rimproverato da lui a causa di Erodìade moglie di suo fratello e per tutte le malvagità che aveva commesso
<p>20 aggiunse alle altre anche questa: fece rinchiudere Giovanni in prigione.
<p>21 Ed ecco mentre tutto il popolo veniva battezzato e Gesù ricevuto anche lui il battesimo, stava in preghiera il cielo si aprì
<p>22 e discese sopra di lui lo Spirito Santo in forma corporea come una colomba e venne una voce dal cielo: «Tu sei il Figlio mio l’amato: in te ho posto il mio compiacimento».
<p>23 Gesù quando cominciò il suo ministero aveva circa trent’anni ed era figlio, come si riteneva di Giuseppe figlio di Eli
<p>24 figlio di Mattat figlio di Levi figlio di Melchi, figlio di Innai figlio di Giuseppe
<p>25 figlio di Mattatia figlio di Amos figlio di Naum figlio di Esli figlio di Naggai
<p>26 figlio di Maat figlio di Mattatia figlio di Semein figlio di Iosec, figlio di Ioda
<p>27 figlio di Ioanàn figlio di Resa figlio di Zorobabele figlio di Salatièl figlio di Neri
<p>28 figlio di Melchi figlio di Addi figlio di Cosam figlio di Elmadàm figlio di Er
<p>29 figlio di Gesù figlio di Elièzer figlio di Iorim, figlio di Mattat figlio di Levi
<p>30 figlio di Simeone figlio di Giuda figlio di Giuseppe figlio di Ionam figlio di Eliachìm
<p>31 figlio di Melea figlio di Menna figlio di Mattatà figlio di Natam figlio di Davide
<p>32 figlio di Iesse figlio di Obed figlio di Booz figlio di Sala figlio di Naassòn
<p>33 figlio di Aminadàb figlio di Admin figlio di Arni figlio di Esrom, figlio di Fares figlio di Giuda
<p>34 figlio di Giacobbe figlio di Isacco figlio di Abramo figlio di Tare figlio di Nacor
<p>35 figlio di Seruc figlio di Ragàu figlio di Falek figlio di Eber, figlio di Sala
<p>36 figlio di Cainam figlio di Arfacsàd figlio di Sem figlio di Noè, figlio di Lamec
<p>37 figlio di Matusalemme figlio di Enoc figlio di Iaret figlio di Maleleèl, figlio di Cainam
<p>38 figlio di Enos figlio di Set figlio di Adamo figlio di Dio.
<h4>4</h4>
<p>1 Gesù pieno di Spirito Santo si allontanò dal Giordano ed era guidato dallo Spirito nel deserto
<p>2 per quaranta giorni tentato dal diavolo. Non mangiò nulla in quei giorni ma quando furono terminati ebbe fame.
<p>3 Allora il diavolo gli disse: «Se tu sei Figlio di Dio, di’ a questa pietra che diventi pane».
<p>4 Gesù gli rispose: «Sta scritto: <i>Non di solo pane vivrà l’uomo</i>».
<p>5 Il diavolo lo condusse in alto gli mostrò in un istante tutti i regni della terra
<p>6 e gli disse: «Ti darò tutto questo potere e la loro gloria perché a me è stata data e io la do a chi voglio.
<p>7 Perciò se ti prostrerai in adorazione dinanzi a me tutto sarà tuo».
<p>8 Gesù gli rispose: «Sta scritto: <i>Il Signore Dio tuo, adorerai</i>: <i>a lui solo renderai culto</i>».
<p>9 Lo condusse a Gerusalemme lo pose sul punto più alto del tempio e gli disse: «Se tu sei Figlio di Dio gèttati giù di qui;
<p>10 sta scritto infatti:<br/> <i>Ai suoi angeli darà ordini a tuo riguardo</i><br/> <i>affinché essi ti custodiscano</i>;
<p>11 e anche:<br/> <i>Essi ti porteranno sulle loro mani</i><br/> <i>perché il tuo piede non inciampi in una pietra</i>».
<p>12 Gesù gli rispose: «è stato detto: <i>Non metterai alla prova il Signore Dio tuo</i>».
<p>13 Dopo aver esaurito ogni tentazione il diavolo si allontanò da lui fino al momento fissato.
<p>14 Gesù ritornò in Galilea con la potenza dello Spirito e la sua fama si diffuse in tutta la regione.
<p>15 Insegnava nelle loro sinagoghe e gli rendevano lode.
<p>16 Venne a Nàzaret dove era cresciuto e secondo il suo solito di sabato entrò nella sinagoga e si alzò a leggere.
<p>17 Gli fu dato il rotolo del profeta Isaia; aprì il rotolo e trovò il passo dove era scritto:
<p>18 <i>Lo Spirito del Signore è sopra di me;</i><br/> <i>per questo mi ha consacrato con l’unzione</i><br/> <i>e mi ha mandato a portare ai poveri il lieto annuncio,</i><br/> <i>a proclamare ai prigionieri la liberazione</i><br/> <i>e ai ciechi la vista;</i><br/> <i>a rimettere in libertà gli oppressi,</i>
<p>19 <i>a proclamare l’anno di grazia del Signore</i>.
<p>20 Riavvolse il rotolo lo riconsegnò all’inserviente e sedette. Nella sinagoga gli occhi di tutti erano fissi su di lui.
<p>21 Allora cominciò a dire loro: «Oggi si è compiuta questa Scrittura che voi avete ascoltato».
<p>22 Tutti gli davano testimonianza ed erano meravigliati delle parole di grazia che uscivano dalla sua bocca e dicevano: «Non è costui il figlio di Giuseppe?».
<p>23 Ma egli rispose loro: «Certamente voi mi citerete questo proverbio: “Medico cura te stesso. Quanto abbiamo udito che accadde a Cafàrnao fallo anche qui nella tua patria!”».
<p>24 Poi aggiunse: «In verità io vi dico: nessun profeta è bene accetto nella sua patria.
<p>25 Anzi in verità io vi dico: c’erano molte vedove in Israele al tempo di Elia quando il cielo fu chiuso per tre anni e sei mesi e ci fu una grande carestia in tutto il paese;
<p>26 ma a nessuna di esse fu mandato Elia se non a una vedova a Sarepta di Sidone.
<p>27 C’erano molti lebbrosi in Israele al tempo del profeta Eliseo; ma nessuno di loro fu purificato se non Naamàn il Siro».
<p>28 All’udire queste cose tutti nella sinagoga si riempirono di sdegno.
<p>29 Si alzarono e lo cacciarono fuori della città e lo condussero fin sul ciglio del monte sul quale era costruita la loro città per gettarlo giù .
<p>30 Ma egli passando in mezzo a loro si mise in cammino.
<p>31 Poi scese a Cafàrnao città della Galilea e in giorno di sabato insegnava alla gente.
<p>32 Erano stupiti del suo insegnamento perché la sua parola aveva autorità.
<p>33 Nella sinagoga c’era un uomo che era posseduto da un demonio impuro; cominciò a gridare forte:
<p>34 «Basta! Che vuoi da noi Gesù Nazareno? Sei venuto a rovinarci? Io so chi tu sei: il santo di Dio!».
<p>35 Gesù gli ordinò severamente: «Taci! Esci da lui!». E il demonio lo gettò a terra in mezzo alla gente e uscì da lui senza fargli alcun male.
<p>36 Tutti furono presi da timore e si dicevano l’un l’altro: «Che parola è mai questa che comanda con autorità e potenza agli spiriti impuri ed essi se ne vanno?».
<p>37 E la sua fama si diffondeva in ogni luogo della regione circostante.
<p>38 Uscito dalla sinagoga entrò nella casa di Simone. La suocera di Simone era in preda a una grande febbre e lo pregarono per lei.
<p>39 Si chinò su di lei comandò alla febbre e la febbre la lasciò. E subito si alzò in piedi e li serviva.
<p>40 Al calar del sole tutti quelli che avevano infermi affetti da varie malattie li condussero a lui. Ed egli imponendo su ciascuno le mani li guariva.
<p>41 Da molti uscivano anche demòni gridando: «Tu sei il Figlio di Dio!». Ma egli li minacciava e non li lasciava parlare perché sapevano che era lui il Cristo.
<p>42 Sul far del giorno uscì e si recò in un luogo deserto. Ma le folle lo cercavano lo raggiunsero e tentarono di trattenerlo perché non se ne andasse via.
<p>43 Egli però disse loro: «è necessario che io annunci la buona notizia del regno di Dio anche alle altre città per questo sono stato mandato».
<p>44 E andava predicando nelle sinagoghe della Giudea.
<h4>5</h4>
<p>1 Mentre la folla gli faceva ressa attorno per ascoltare la parola di Dio Gesù stando presso il lago di Gennèsaret
<p>2 vide due barche accostate alla sponda. I pescatori erano scesi e lavavano le reti.
<p>3 Salì in una barca che era di Simone e lo pregò di scostarsi un poco da terra. Sedette e insegnava alle folle dalla barca.
<p>4 Quando ebbe finito di parlare disse a Simone: «Prendi il largo e gettate le vostre reti per la pesca».
<p>5 Simone rispose: «Maestro abbiamo faticato tutta la notte e non abbiamo preso nulla; ma sulla tua parola getterò le reti».
<p>6 Fecero così e presero una quantità enorme di pesci e le loro reti quasi si rompevano.
<p>7 Allora fecero cenno ai compagni dell’altra barca che venissero ad aiutarli. Essi vennero e riempirono tutte e due le barche fino a farle quasi affondare.
<p>8 Al vedere questo Simon Pietro si gettò alle ginocchia di Gesù , dicendo: «Signore allontànati da me perché sono un peccatore».
<p>9 Lo stupore infatti aveva invaso lui e tutti quelli che erano con lui per la pesca che avevano fatto;
<p>10 così pure Giacomo e Giovanni figli di Zebedeo che erano soci di Simone. Gesù disse a Simone: «Non temere; d’ora in poi sarai pescatore di uomini».
<p>11 E tirate le barche a terra lasciarono tutto e lo seguirono.
<p>12 Mentre Gesù si trovava in una città ecco un uomo coperto di lebbra lo vide e gli si gettò dinanzi pregandolo: «Signore se vuoi puoi purificarmi».
<p>13 Gesù tese la mano e lo toccò dicendo: «Lo voglio sii purificato!». E immediatamente la lebbra scomparve da lui.
<p>14 Gli ordinò di non dirlo a nessuno: «Va’ invece a mostrarti al sacerdote e fa’ l’offerta per la tua purificazione come Mosè ha prescritto a testimonianza per loro».
<p>15 Di lui si parlava sempre di più e folle numerose venivano per ascoltarlo e farsi guarire dalle loro malattie.
<p>16 Ma egli si ritirava in luoghi deserti a pregare.
<p>17 Un giorno stava insegnando. Sedevano là anche dei farisei e maestri della Legge venuti da ogni villaggio della Galilea e della Giudea e da Gerusalemme. E la potenza del Signore gli faceva operare guarigioni.
<p>18 Ed ecco alcuni uomini portando su un letto un uomo che era paralizzato cercavano di farlo entrare e di metterlo davanti a lui.
<p>19 Non trovando da quale parte farlo entrare a causa della folla salirono sul tetto e attraverso le tegole lo calarono con il lettuccio davanti a Gesù nel mezzo della stanza.
<p>20 Vedendo la loro fede disse: «Uomo ti sono perdonati i tuoi peccati».
<p>21 Gli scribi e i farisei cominciarono a discutere dicendo: «Chi è costui che dice bestemmie? Chi può perdonare i peccati se non Dio soltanto?».
<p>22 Ma Gesù , conosciuti i loro ragionamenti rispose: «Perché pensate così nel vostro cuore?
<p>23 Che cosa è più facile: dire “Ti sono perdonati i tuoi peccati” oppure dire “àlzati e cammina”?
<p>24 Ora perché sappiate che il Figlio dell’uomo ha il potere sulla terra di perdonare i peccati dico a te - disse al paralitico -: àlzati prendi il tuo lettuccio e torna a casa tua».
<p>25 Subito egli si alzò davanti a loro prese il lettuccio su cui era disteso e andò a casa sua glorificando Dio.
<p>26 Tutti furono colti da stupore e davano gloria a Dio; pieni di timore dicevano: «Oggi abbiamo visto cose prodigiose».
<p>27 Dopo questo egli uscì e vide un pubblicano di nome Levi seduto al banco delle imposte e gli disse: «Seguimi!».
<p>28 Ed egli lasciando tutto si alzò e lo seguì.
<p>29 Poi Levi gli preparò un grande banchetto nella sua casa. C’era una folla numerosa di pubblicani e di altra gente che erano con loro a tavola.
<p>30 I farisei e i loro scribi mormoravano e dicevano ai suoi discepoli: «Come mai mangiate e bevete insieme ai pubblicani e ai peccatori?».
<p>31 Gesù rispose loro: «Non sono i sani che hanno bisogno del medico ma i malati;
<p>32 io non sono venuto a chiamare i giusti ma i peccatori perché si convertano».
<p>33 Allora gli dissero: «I discepoli di Giovanni digiunano spesso e fanno preghiere così pure i discepoli dei farisei; i tuoi invece mangiano e bevono!».
<p>34 Gesù rispose loro: «Potete forse far digiunare gli invitati a nozze quando lo sposo è con loro?
<p>35 Ma verranno giorni quando lo sposo sarà loro tolto: allora in quei giorni digiuneranno».
<p>36 Diceva loro anche una parabola: «Nessuno strappa un pezzo da un vestito nuovo per metterlo su un vestito vecchio; altrimenti il nuovo lo strappa e al vecchio non si adatta il pezzo preso dal nuovo.
<p>37 E nessuno versa vino nuovo in otri vecchi; altrimenti il vino nuovo spaccherà gli otri si spanderà e gli otri andranno perduti.
<p>38 Il vino nuovo bisogna versarlo in otri nuovi.
<p>39 Nessuno poi che beve il vino vecchio desidera il nuovo perché dice: “Il vecchio è gradevole!”».
<h4>6</h4>
<p>1 Un sabato Gesù passava fra campi di grano e i suoi discepoli coglievano e mangiavano le spighe sfregandole con le mani.
<p>2 Alcuni farisei dissero: «Perché fate in giorno di sabato quello che non è lecito?».
<p>3 Gesù rispose loro: «Non avete letto quello che fece Davide quando lui e i suoi compagni ebbero fame?
<p>4 Come entrò nella casa di Dio prese i pani dell’offerta ne mangiò e ne diede ai suoi compagni sebbene non sia lecito mangiarli se non ai soli sacerdoti?».
<p>5 E diceva loro: «Il Figlio dell’uomo è signore del sabato».
<p>6 Un altro sabato egli entrò nella sinagoga e si mise a insegnare. C’era là un uomo che aveva la mano destra paralizzata<i>.</i>
<p>7 Gli scribi e i farisei lo osservavano per vedere se lo guariva in giorno di sabato per trovare di che accusarlo.
<p>8 Ma Gesù conosceva i loro pensieri e disse all’uomo che aveva la mano paralizzata: «àlzati e mettiti qui in mezzo!». Si alzò e si mise in mezzo.
<p>9 Poi Gesù disse loro: «Domando a voi: in giorno di sabato è lecito fare del bene o fare del male salvare una vita o sopprimerla?».
<p>10 E guardandoli tutti intorno disse all’uomo: «Tendi la tua mano!». Egli lo fece e la sua mano fu guarita.
<p>11 Ma essi fuori di sé dalla collera si misero a discutere tra loro su quello che avrebbero potuto fare a Gesù .
<p>12 In quei giorni egli se ne andò sul monte a pregare e passò tutta la notte pregando Dio.
<p>13 Quando fu giorno chiamò a sé i suoi discepoli e ne scelse dodici ai quali diede anche il nome di apostoli:
<p>14 Simone al quale diede anche il nome di Pietro; Andrea suo fratello; Giacomo Giovanni Filippo Bartolomeo
<p>15 Matteo Tommaso; Giacomo figlio di Alfeo; Simone detto Zelota;
<p>16 Giuda figlio di Giacomo; e Giuda Iscariota che divenne il traditore.
<p>17 Disceso con loro si fermò in un luogo pianeggiante. C’era gran folla di suoi discepoli e gran moltitudine di gente da tutta la Giudea da Gerusalemme e dal litorale di Tiro e di Sidone,
<p>18 che erano venuti per ascoltarlo ed essere guariti dalle loro malattie; anche quelli che erano tormentati da spiriti impuri venivano guariti.
<p>19 Tutta la folla cercava di toccarlo perché da lui usciva una forza che guariva tutti.
<p>20 Ed egli alzàti gli occhi verso i suoi discepoli diceva:<br/> «Beati voi poveri,<br/> perché vostro è il regno di Dio.
<p>21 Beati voi che ora avete fame,<br/> perché sarete saziati.<br/> Beati voi che ora piangete,<br/> perché riderete.
<p>22 Beati voi quando gli uomini vi odieranno e quando vi metteranno al bando e vi insulteranno e disprezzeranno il vostro nome come infame a causa del Figlio dell’uomo.
<p>23 Rallegratevi in quel giorno ed esultate perché ecco la vostra ricompensa è grande nel cielo. Allo stesso modo infatti agivano i loro padri con i profeti.
<p>24 Ma guai a voi ricchi,<br/> perché avete già ricevuto la vostra consolazione.
<p>25 Guai a voi che ora siete sazi,<br/> perché avrete fame.<br/> Guai a voi che ora ridete,<br/> perché sarete nel dolore e piangerete.
<p>26 Guai quando tutti gli uomini diranno bene di voi. Allo stesso modo infatti agivano i loro padri con i falsi profeti.
<p>27 Ma a voi che ascoltate io dico: amate i vostri nemici fate del bene a quelli che vi odiano,
<p>28 benedite coloro che vi maledicono pregate per coloro che vi trattano male.
<p>29 A chi ti percuote sulla guancia offri anche l’altra; a chi ti strappa il mantello non rifiutare neanche la tunica.
<p>30 Da’ a chiunque ti chiede e a chi prende le cose tue non chiederle indietro.
<p>31 E come volete che gli uomini facciano a voi così anche voi fate a loro.
<p>32 Se amate quelli che vi amano quale gratitudine vi è dovuta? Anche i peccatori amano quelli che li amano.
<p>33 E se fate del bene a coloro che fanno del bene a voi quale gratitudine vi è dovuta? Anche i peccatori fanno lo stesso.
<p>34 E se prestate a coloro da cui sperate ricevere quale gratitudine vi è dovuta? Anche i peccatori concedono prestiti ai peccatori per riceverne altrettanto.
<p>35 Amate invece i vostri nemici fate del bene e prestate senza sperarne nulla e la vostra ricompensa sarà grande e sarete figli dell’Altissimo perché egli è benevolo verso gli ingrati e i malvagi.
<p>36 Siate misericordiosi come il Padre vostro è misericordioso.
<p>37 Non giudicate e non sarete giudicati; non condannate e non sarete condannati; perdonate e sarete perdonati.
<p>38 Date e vi sarà dato: una misura buona pigiata colma e traboccante vi sarà versata nel grembo perché con la misura con la quale misurate sarà misurato a voi in cambio».
<p>39 Disse loro anche una parabola: «Può forse un cieco guidare un altro cieco? Non cadranno tutti e due in un fosso?
<p>40 Un discepolo non è più del maestro; ma ognuno che sia ben preparato sarà come il suo maestro.
<p>41 Perché guardi la pagliuzza che è nell’occhio del tuo fratello e non ti accorgi della trave che è nel tuo occhio?
<p>42 Come puoi dire al tuo fratello: “Fratello lascia che tolga la pagliuzza che è nel tuo occhio” mentre tu stesso non vedi la trave che è nel tuo occhio? Ipocrita! Togli prima la trave dal tuo occhio e allora ci vedrai bene per togliere la pagliuzza dall’occhio del tuo fratello.
<p>43 Non vi è albero buono che produca un frutto cattivo né vi è d’altronde albero cattivo che produca un frutto buono.
<p>44 Ogni albero infatti si riconosce dal suo frutto: non si raccolgono fichi dagli spini né si vendemmia uva da un rovo<i>.</i>
<p>45 L’uomo buono dal buon tesoro del suo cuore trae fuori il bene; l’uomo cattivo dal suo cattivo tesoro trae fuori il male: la sua bocca infatti esprime ciò che dal cuore sovrabbonda.
<p>46 Perché mi invocate: “Signore Signore!” e non fate quello che dico?
<p>47 Chiunque viene a me e ascolta le mie parole e le mette in pratica vi mostrerò a chi è simile:
<p>48 è simile a un uomo che costruendo una casa ha scavato molto profondo e ha posto le fondamenta sulla roccia. Venuta la piena il fiume investì quella casa ma non riuscì a smuoverla perché era costruita bene.
<p>49 Chi invece ascolta e non mette in pratica è simile a un uomo che ha costruito una casa sulla terra senza fondamenta. Il fiume la investì e subito crollò e la distruzione di quella casa fu grande».
<h4>7</h4>
<p>1 Quando ebbe terminato di rivolgere tutte le sue parole al popolo che stava in ascolto Gesù entrò in Cafàrnao.
<p>2 Il servo di un centurione era ammalato e stava per morire. Il centurione l’aveva molto caro.
<p>3 Perciò avendo udito parlare di Gesù gli mandò alcuni anziani dei Giudei a pregarlo di venire e di salvare il suo servo.
<p>4 Costoro, giunti da Gesù lo supplicavano con insistenza: «Egli merita che tu gli conceda quello che chiede - dicevano -
<p>5 perché ama il nostro popolo ed è stato lui a costruirci la sinagoga».
<p>6 Gesù si incamminò con loro. Non era ormai molto distante dalla casa, quando il centurione mandò alcuni amici a dirgli: «Signore non disturbarti! Io non sono degno che tu entri sotto il mio tetto;
<p>7 per questo io stesso non mi sono ritenuto degno di venire da te; ma di’ una parola e il mio servo sarà guarito.
<p>8 Anch’io infatti sono nella condizione di subalterno e ho dei soldati sotto di me e dico a uno: “Va’!” ed egli va; e a un altro: “Vieni!” ed egli viene; e al mio servo: “Fa’ questo!” ed egli lo fa».
<p>9 All’udire questo Gesù lo ammirò e volgendosi alla folla che lo seguiva disse: «Io vi dico che neanche in Israele ho trovato una fede così grande!».
<p>10 E gli inviati quando tornarono a casa trovarono il servo guarito.
<p>11 In seguito Gesù si recò in una città chiamata Nain e con lui camminavano i suoi discepoli e una grande folla.
<p>12 Quando fu vicino alla porta della città ecco veniva portato alla tomba un morto unico figlio di una madre rimasta vedova; e molta gente della città era con lei.
<p>13 Vedendola il Signore fu preso da grande compassione per lei e le disse: «Non piangere!».
<p>14 Si avvicinò e toccò la bara mentre i portatori si fermarono. Poi disse: «Ragazzo dico a te àlzati!».
<p>15 Il morto si mise seduto e cominciò a parlare. Ed egli lo restituì a sua madre.
<p>16 Tutti furono presi da timore e glorificavano Dio, dicendo: «Un grande profeta è sorto tra noi» e: «Dio ha visitato il suo popolo».
<p>17 Questa fama di lui si diffuse per tutta quanta la Giudea e in tutta la regione circostante.
<p>18 Giovanni fu informato dai suoi discepoli di tutte queste cose. Chiamati quindi due di loro Giovanni
<p>19 li mandò a dire al Signore: «Sei tu colui che deve venire o dobbiamo aspettare un altro?».
<p>20 Venuti da lui quegli uomini dissero: «Giovanni il Battista ci ha mandati da te per domandarti: “Sei tu colui che deve venire o dobbiamo aspettare un altro?”».
<p>21 In quello stesso momento Gesù guarì molti da malattie da infermità da spiriti cattivi e donò la vista a molti ciechi.
<p>22 Poi diede loro questa risposta: «Andate e riferite a Giovanni ciò che avete visto e udito: <i>i ciechi riacquistano la vista</i> gli zoppi camminano i lebbrosi sono purificati <i>i sordi odono i morti risuscitano</i> ai poveri è annunciata la buona notizia.
<p>23 E beato è colui che non trova in me motivo di scandalo!».
<p>24 Quando gli inviati di Giovanni furono partiti Gesù si mise a parlare di Giovanni alle folle: «Che cosa siete andati a vedere nel deserto? Una canna sbattuta dal vento?
<p>25 Allora che cosa siete andati a vedere? Un uomo vestito con abiti di lusso? Ecco quelli che portano vesti sontuose e vivono nel lusso stanno nei palazzi dei re.
<p>26 Ebbene che cosa siete andati a vedere? Un profeta? Sì io vi dico anzi più che un profeta.
<p>27 Egli è colui del quale sta scritto:<br/> <i>Ecco dinanzi</i> a te <i>mando il mio messaggero</i>,<br/> <i>davanti</i> a te <i>egli preparerà la tua via</i>.
<p>28 Io vi dico: fra i nati da donna non vi è alcuno più grande di Giovanni ma il più piccolo nel regno di Dio è più grande di lui.
<p>29 Tutto il popolo che lo ascoltava e anche i pubblicani ricevendo il battesimo di Giovanni hanno riconosciuto che Dio è giusto.
<p>30 Ma i farisei e i dottori della Legge non facendosi battezzare da lui hanno reso vano il disegno di Dio su di loro.
<p>31 A chi dunque posso paragonare la gente di questa generazione? A chi è simile?
<p>32 è simile a bambini che seduti in piazza gridano gli uni agli altri così:<br/> “Vi abbiamo suonato il flauto e non avete ballato,<br/> abbiamo cantato un lamento e non avete pianto!”.
<p>33 è venuto infatti Giovanni il Battista che non mangia pane e non beve vino e voi dite: “è indemoniato”.
<p>34 è venuto il Figlio dell’uomo che mangia e beve e voi dite: “Ecco un mangione e un beone un amico di pubblicani e di peccatori!”.
<p>35 Ma la Sapienza è stata riconosciuta giusta da tutti i suoi figli».
<p>36 Uno dei farisei lo invitò a mangiare da lui. Egli entrò nella casa del fariseo e si mise a tavola.
<p>37 Ed ecco una donna una peccatrice di quella città saputo che si trovava nella casa del fariseo portò un vaso di profumo;
<p>38 stando dietro presso i piedi di lui, piangendo cominciò a bagnarli di lacrime poi li asciugava con i suoi capelli li baciava e li cospargeva di profumo.
<p>39 Vedendo questo<i>,</i> il fariseo che l’aveva invitato disse tra sé: «Se costui fosse un profeta saprebbe chi è e di quale genere è la donna che lo tocca: è una peccatrice!».
<p>40 Gesù allora gli disse: «Simone ho da dirti qualcosa». Ed egli rispose: «Di’ pure maestro».
<p>41 «Un creditore aveva due debitori: uno gli doveva cinquecento denari l’altro cinquanta.
<p>42 Non avendo essi di che restituire condonò il debito a tutti e due. Chi di loro dunque lo amerà di più ?».
<p>43 Simone rispose: «Suppongo sia colui al quale ha condonato di più ». Gli disse Gesù : «Hai giudicato bene».
<p>44 E volgendosi verso la donna disse a Simone: «Vedi questa donna? Sono entrato in casa tua e tu non mi hai dato l’acqua per i piedi; lei invece mi ha bagnato i piedi con le lacrime e li ha asciugati con i suoi capelli.
<p>45 Tu non mi hai dato un bacio; lei invece da quando sono entrato non ha cessato di baciarmi i piedi.
<p>46 Tu non hai unto con olio il mio capo; lei invece mi ha cosparso i piedi di profumo<i>.</i>
<p>47 Per questo io ti dico: sono perdonati i suoi molti peccati perché ha molto amato. Invece colui al quale si perdona poco ama poco».
<p>48 Poi disse a lei: «I tuoi peccati sono perdonati».
<p>49 Allora i commensali cominciarono a dire tra sé: «Chi è costui che perdona anche i peccati?».
<p>50 Ma egli disse alla donna: «La tua fede ti ha salvata; va’ in pace!».
<h4>8</h4>
<p>1 In seguito egli se ne andava per città e villaggi predicando e annunciando la buona notizia del regno di Dio. C’erano con lui i Dodici
<p>2 e alcune donne che erano state guarite da spiriti cattivi e da infermità: Maria chiamata Maddalena dalla quale erano usciti sette demòni;
<p>3 Giovanna moglie di Cuza amministratore di Erode; Susanna e molte altre che li servivano con i loro beni.
<p>4 Poiché una grande folla si radunava e accorreva a lui gente da ogni città Gesù disse con una parabola:
<p>5 «Il seminatore uscì a seminare il suo seme. Mentre seminava una parte cadde lungo la strada e fu calpestata e gli uccelli del cielo la mangiarono.
<p>6 Un’altra parte cadde sulla pietra e appena germogliata seccò per mancanza di umidità.
<p>7 Un’altra parte cadde in mezzo ai rovi e i rovi cresciuti insieme con essa la soffocarono.
<p>8 Un’altra parte cadde sul terreno buono germogliò e fruttò cento volte tanto». Detto questo esclamò: «Chi ha orecchi per ascoltare ascolti!».
<p>9 I suoi discepoli lo interrogavano sul significato della parabola.
<p>10 Ed egli disse: «A voi è dato conoscere i misteri del regno di Dio ma agli altri solo con parabole, affinché<br/> vedendo non vedano<br/> e ascoltando non comprendano.
<p>11 Il significato della parabola è questo: il seme è la parola di Dio.
<p>12 I semi caduti lungo la strada sono coloro che l’hanno ascoltata ma poi viene il diavolo e porta via la Parola dal loro cuore perché non avvenga che credendo siano salvati.
<p>13 Quelli sulla pietra sono coloro che quando ascoltano ricevono la Parola con gioia ma non hanno radici; credono per un certo tempo, ma nel tempo della prova vengono meno.
<p>14 Quello caduto in mezzo ai rovi sono coloro che dopo aver ascoltato strada facendo si lasciano soffocare da preoccupazioni ricchezze e piaceri della vita e non giungono a maturazione.
<p>15 Quello sul terreno buono sono coloro che dopo aver ascoltato la Parola con cuore integro e buono la custodiscono e producono frutto con perseveranza.
<p>16 Nessuno accende una lampada e la copre con un vaso o la mette sotto un letto ma la pone su un candelabro perché chi entra veda la luce.
<p>17 Non c’è nulla di segreto che non sia manifestato nulla di nascosto che non sia conosciuto e venga in piena luce.
<p>18 Fate attenzione dunque a come ascoltate; perché a chi ha sarà dato ma a chi non ha sarà tolto anche ciò che crede di avere».
<p>19 E andarono da lui la madre e i suoi fratelli ma non potevano avvicinarlo a causa della folla.
<p>20 Gli fecero sapere: «Tua madre e i tuoi fratelli stanno fuori e desiderano vederti».
<p>21 Ma egli rispose loro: «Mia madre e miei fratelli sono questi: coloro che ascoltano la parola di Dio e la mettono in pratica».
<p>22 E avvenne che uno di quei giorni Gesù salì su una barca con i suoi discepoli e disse loro: «Passiamo all’altra riva del lago». E presero il largo.
<p>23 Ora mentre navigavano egli si addormentò. Una tempesta di vento si abbatté sul lago imbarcavano acqua ed erano in pericolo.
<p>24 Si accostarono a lui e lo svegliarono dicendo: «Maestro maestro siamo perduti!». Ed egli destatosi minacciò il vento e le acque in tempesta: si calmarono e ci fu bonaccia.
<p>25 Allora disse loro: «Dov’è la vostra fede?». Essi impauriti e stupiti dicevano l’un l’altro: «Chi è dunque costui che comanda anche ai venti e all’acqua e gli obbediscono?».
<p>26 Approdarono nel paese dei Gerasèni che sta di fronte alla Galilea.
<p>27 Era appena sceso a terra quando dalla città gli venne incontro un uomo posseduto dai demòni. Da molto tempo non portava vestiti né abitava in casa ma in mezzo alle tombe.
<p>28 Quando vide Gesù gli si gettò ai piedi urlando e disse a gran voce: «Che vuoi da me Gesù Figlio del Dio altissimo? Ti prego non tormentarmi!».
<p>29 Gesù aveva ordinato allo spirito impuro di uscire da quell’uomo. Molte volte infatti si era impossessato di lui; allora lo tenevano chiuso legato con catene e con i ceppi ai piedi ma egli spezzava i legami e veniva spinto dal demonio in luoghi deserti.
<p>30 Gesù gli domandò: «Qual è il tuo nome?». Rispose: «Legione» perché molti demòni erano entrati in lui.
<p>31 E lo scongiuravano che non ordinasse loro di andarsene nell’abisso.
<p>32 Vi era là una grande mandria di porci, al pascolo sul monte. I demòni lo scongiurarono che concedesse loro di entrare nei porci. Glielo permise.
<p>33 I demòni usciti dall’uomo entrarono nei porci e la mandria si precipitò, giù dalla rupe nel lago e annegò.
<p>34 Quando videro ciò che era accaduto i mandriani fuggirono e portarono la notizia nella città e nelle campagne.
<p>35 La gente uscì per vedere l’accaduto e quando arrivarono da Gesù trovarono l’uomo dal quale erano usciti i demòni vestito e sano di mente che sedeva ai piedi di Gesù ed ebbero paura.
<p>36 Quelli che avevano visto riferirono come l’indemoniato era stato salvato.
<p>37 Allora tutta la popolazione del territorio dei Gerasèni gli chiese che si allontanasse da loro perché avevano molta paura. Egli salito su una barca tornò indietro.
<p>38 L’uomo dal quale erano usciti i demòni gli chiese di restare con lui ma egli lo congedò dicendo:
<p>39 «Torna a casa tua e racconta quello che Dio ha fatto per te». E quello se ne andò proclamando per tutta la città quello che Gesù aveva fatto per lui.
<p>40 Al suo ritorno Gesù fu accolto dalla folla perché tutti erano in attesa di lui.
<p>41 Ed ecco venne un uomo di nome Giàiro che era capo della sinagoga: si gettò ai piedi di Gesù e lo pregava di recarsi a casa sua
<p>42 perché l’unica figlia che aveva di circa dodici anni stava per morire.<br/> Mentre Gesù vi si recava<i>,</i> le folle gli si accalcavano attorno.
<p>43 E una donna che aveva perdite di sangue da dodici anni la quale pur avendo speso tutti i suoi beni per i medici non aveva potuto essere guarita da nessuno
<p>44 gli si avvicinò da dietro gli toccò il lembo del mantello e immediatamente l’emorragia si arrestò.
<p>45 Gesù disse: «Chi mi ha toccato?». Tutti negavano. Pietro allora disse: «Maestro la folla ti stringe da ogni parte e ti schiaccia».
<p>46 Ma Gesù disse: «Qualcuno mi ha toccato. Ho sentito che una forza è uscita da me».
<p>47 Allora la donna vedendo che non poteva rimanere nascosta tremante, venne e si gettò ai suoi piedi e dichiarò davanti a tutto il popolo per quale motivo l’aveva toccato e come era stata guarita all’istante.
<p>48 Egli le disse: «Figlia la tua fede ti ha salvata. Va’ in pace!».
<p>49 Stava ancora parlando quando arrivò uno dalla casa del capo della sinagoga e disse: «Tua figlia è morta non disturbare più il maestro».
<p>50 Ma Gesù , avendo udito rispose: «Non temere soltanto abbi fede e sarà salvata».
<p>51 Giunto alla casa non permise a nessuno di entrare con lui fuorché a Pietro Giovanni e Giacomo e al padre e alla madre della fanciulla.
<p>52 Tutti piangevano e facevano il lamento su di lei. Gesù disse: «Non piangete. Non è morta ma dorme».
<p>53 Essi lo deridevano sapendo bene che era morta;
<p>54 ma egli le prese la mano e disse ad alta voce: «Fanciulla àlzati!».
<p>55 La vita ritornò in lei e si alzò all’istante. Egli ordinò di darle da mangiare.
<p>56 I genitori ne furono sbalorditi ma egli ordinò loro di non raccontare a nessuno ciò che era accaduto.
<h4>9</h4>
<p>1 Convocò i Dodici e diede loro forza e potere su tutti i demòni e di guarire le malattie.
<p>2 E li mandò ad annunciare il regno di Dio e a guarire gli infermi.
<p>3 Disse loro: «Non prendete nulla per il viaggio né bastone né sacca né pane né denaro e non portatevi due tuniche.
<p>4 In qualunque casa entriate rimanete là e di là poi ripartite.
<p>5 Quanto a coloro che non vi accolgono uscite dalla loro città e scuotete la polvere dai vostri piedi come testimonianza contro di loro».
<p>6 Allora essi uscirono e giravano di villaggio in villaggio ovunque annunciando la buona notizia e operando guarigioni.
<p>7 Il tetrarca Erode sentì parlare di tutti questi avvenimenti e non sapeva che cosa pensare, perché alcuni dicevano: «Giovanni è risorto dai morti»
<p>8 altri: «è apparso Elia» e altri ancora: «è risorto uno degli antichi profeti».
<p>9 Ma Erode diceva: «Giovanni l’ho fatto decapitare io; chi è dunque costui del quale sento dire queste cose?». E cercava di vederlo.
<p>10 Al loro ritorno gli apostoli raccontarono a Gesù tutto quello che avevano fatto. Allora li prese con sé e si ritirò in disparte verso una città chiamata Betsàida.
<p>11 Ma le folle vennero a saperlo e lo seguirono. Egli le accolse e prese a parlare loro del regno di Dio e a guarire quanti avevano bisogno di cure.
<p>12 Il giorno cominciava a declinare e i Dodici gli si avvicinarono dicendo: «Congeda la folla perché vada nei villaggi e nelle campagne dei dintorni per alloggiare e trovare cibo: qui siamo in una zona deserta».
<p>13 Gesù disse loro: «Voi stessi date loro da mangiare». Ma essi risposero: «Non abbiamo che cinque pani e due pesci a meno che non andiamo noi a comprare viveri per tutta questa gente».
<p>14 C’erano infatti circa cinquemila uomini. Egli disse ai suoi discepoli: «Fateli sedere a gruppi di cinquanta circa».
<p>15 Fecero così e li fecero sedere tutti quanti.
<p>16 Egli prese i cinque pani e i due pesci alzò gli occhi al cielo recitò su di essi la benedizione li spezzò e li dava ai discepoli perché li distribuissero alla folla.
<p>17 Tutti mangiarono a sazietà e furono portati via i pezzi loro avanzati: dodici ceste.
<p>18 Un giorno Gesù si trovava in un luogo solitario a pregare. I discepoli erano con lui ed egli pose loro questa domanda: «Le folle chi dicono che io sia?».
<p>19 Essi risposero: «Giovanni il Battista; altri dicono Elia; altri uno degli antichi profeti che è risorto».
<p>20 Allora domandò loro: «Ma voi chi dite che io sia?». Pietro rispose: «Il Cristo di Dio».
<p>21 Egli ordinò loro severamente di non riferirlo ad alcuno.
<p>22 «Il Figlio dell’uomo - disse - deve soffrire molto essere rifiutato dagli anziani dai capi dei sacerdoti e dagli scribi venire ucciso e risorgere il terzo giorno».
<p>23 Poi a tutti diceva: «Se qualcuno vuole venire dietro a me rinneghi se stesso prenda la sua croce ogni giorno e mi segua.
<p>24 Chi vuole salvare la propria vita la perderà ma chi perderà la propria vita per causa mia la salverà.
<p>25 Infatti quale vantaggio ha un uomo che guadagna il mondo intero ma perde o rovina se stesso?
<p>26 Chi si vergognerà di me e delle mie parole di lui si vergognerà il Figlio dell’uomo quando verrà nella gloria sua e del Padre e degli angeli santi.
<p>27 In verità io vi dico: vi sono alcuni qui presenti che non morranno prima di aver visto il regno di Dio».
<p>28 Circa otto giorni dopo questi discorsi Gesù prese con sé Pietro Giovanni e Giacomo e salì sul monte a pregare.
<p>29 Mentre pregava il suo volto cambiò d’aspetto e la sua veste divenne candida e sfolgorante.
<p>30 Ed ecco due uomini conversavano con lui: erano Mosè ed Elia
<p>31 apparsi nella gloria e parlavano del suo esodo che stava per compiersi a Gerusalemme.
<p>32 Pietro e i suoi compagni erano oppressi dal sonno; ma quando si svegliarono videro la sua gloria e i due uomini che stavano con lui.
<p>33 Mentre questi si separavano da lui Pietro disse a Gesù : «Maestro è bello per noi essere qui. Facciamo tre capanne una per te una per Mosè e una per Elia». Egli non sapeva quello che diceva.
<p>34 Mentre parlava così venne una nube e li coprì con la sua ombra. All’entrare nella nube ebbero paura.
<p>35 E dalla nube uscì una voce che diceva: «Questi è il Figlio mio l’eletto; ascoltatelo!».
<p>36 Appena la voce cessò restò Gesù solo. Essi tacquero e in quei giorni non riferirono a nessuno ciò che avevano visto.
<p>37 Il giorno seguente quando furono discesi dal monte una grande folla gli venne incontro.
<p>38 A un tratto dalla folla un uomo si mise a gridare: «Maestro ti prego volgi lo sguardo a mio figlio perché è l’unico che ho!
<p>39 Ecco uno spirito lo afferra e improvvisamente si mette a gridare lo scuote provocandogli bava alla bocca se ne allontana a stento e lo lascia sfinito.
<p>40 Ho pregato i tuoi discepoli di scacciarlo ma non ci sono riusciti».
<p>41 Gesù rispose: «O generazione incredula e perversa fino a quando sarò con voi e vi sopporterò? Conduci qui tuo figlio».
<p>42 Mentre questi si avvicinava il demonio lo gettò a terra scuotendolo con convulsioni. Gesù minacciò lo spirito impuro guarì il fanciullo e lo consegnò a suo padre.
<p>43 E tutti restavano stupiti di fronte alla grandezza di Dio.<br/> Mentre tutti erano ammirati di tutte le cose che faceva disse ai suoi discepoli:
<p>44 «Mettetevi bene in mente queste parole: il Figlio dell’uomo sta per essere consegnato nelle mani degli uomini».
<p>45 Essi però non capivano queste parole: restavano per loro così misteriose che non ne coglievano il senso e avevano timore di interrogarlo su questo argomento.
<p>46 Nacque poi una discussione tra loro chi di loro fosse più grande.
<p>47 Allora Gesù conoscendo il pensiero del loro cuore prese un bambino se lo mise vicino
<p>48 e disse loro: «Chi accoglierà questo bambino nel mio nome accoglie me; e chi accoglie me accoglie colui che mi ha mandato. Chi infatti è il più piccolo fra tutti voi questi è grande».
<p>49 Giovanni prese la parola dicendo: «Maestro abbiamo visto uno che scacciava demòni nel tuo nome e glielo abbiamo impedito perché non ti segue insieme con noi».
<p>50 Ma Gesù gli rispose: «Non lo impedite perché chi non è contro di voi è per voi».
<p>51 Mentre stavano compiendosi i giorni in cui sarebbe stato elevato in alto<i>,</i> egli prese la ferma decisione di mettersi in cammino verso Gerusalemme
<p>52 e mandò messaggeri davanti a sé. Questi si incamminarono ed entrarono in un villaggio di Samaritani per preparargli l’ingresso.
<p>53 Ma essi non vollero riceverlo perché era chiaramente in cammino verso Gerusalemme.
<p>54 Quando videro ciò i discepoli Giacomo e Giovanni dissero: «Signore vuoi che diciamo che scenda un fuoco dal cielo e li consumi?».
<p>55 Si voltò e li rimproverò.
<p>56 E si misero in cammino verso un altro villaggio.
<p>57 Mentre camminavano per la strada un tale gli disse: «Ti seguirò dovunque tu vada».
<p>58 E Gesù gli rispose: «Le volpi hanno le loro tane e gli uccelli del cielo i loro nidi ma il Figlio dell’uomo non ha dove posare il capo».
<p>59 A un altro disse: «Seguimi». E costui rispose: «Signore permettimi di andare prima a seppellire mio padre».
<p>60 Gli replicò: «Lascia che i morti seppelliscano i loro morti; tu invece va’ e annuncia il regno di Dio».
<p>61 Un altro disse: «Ti seguirò Signore; prima però lascia che io mi congedi da quelli di casa mia».
<p>62 Ma Gesù gli rispose: «Nessuno che mette mano all’aratro e poi si volge indietro è adatto per il regno di Dio».
<h4>10</h4>
<p>1 Dopo questi fatti il Signore designò altri settantadue e li inviò a due a due davanti a sé in ogni città e luogo dove stava per recarsi.
<p>2 Diceva loro: «La messe è abbondante ma sono pochi gli operai! Pregate dunque il signore della messe perché mandi operai nella sua messe!
<p>3 Andate: ecco vi mando come agnelli in mezzo a lupi;
<p>4 non portate borsa né sacca né sandali e non fermatevi a salutare nessuno lungo la strada.
<p>5 In qualunque casa entriate prima dite: “Pace a questa casa!”.
<p>6 Se vi sarà un figlio della pace la vostra pace scenderà su di lui altrimenti ritornerà su di voi.
<p>7 Restate in quella casa, mangiando e bevendo di quello che hanno perché chi lavora ha diritto alla sua ricompensa. Non passate da una casa all’altra.
<p>8 Quando entrerete in una città e vi accoglieranno mangiate quello che vi sarà offerto
<p>9 guarite i malati che vi si trovano e dite loro: “è vicino a voi il regno di Dio”.
<p>10 Ma quando entrerete in una città e non vi accoglieranno uscite sulle sue piazze e dite:
<p>11 “Anche la polvere della vostra città che si è attaccata ai nostri piedi noi la scuotiamo contro di voi; sappiate però che il regno di Dio è vicino”.
<p>12 Io vi dico che in quel giorno Sòdoma sarà trattata meno duramente di quella città.
<p>13 Guai a te Corazìn guai a te Betsàida! Perché se a Tiro e a Sidone fossero avvenuti i prodigi che avvennero in mezzo a voi già da tempo vestite di sacco e cosparse di cenere si sarebbero convertite.
<p>14 Ebbene nel giudizio Tiro e Sidone saranno trattate meno duramente di voi.
<p>15 E tu Cafàrnao sarai forse innalzata fino al cielo? Fino agli inferi precipiterai!
<p>16 Chi ascolta voi ascolta me chi disprezza voi disprezza me. E chi disprezza me disprezza colui che mi ha mandato».
<p>17 I settantadue tornarono pieni di gioia dicendo: «Signore anche i demòni si sottomettono a noi nel tuo nome».
<p>18 Egli disse loro: «Vedevo Satana cadere dal cielo come una folgore.
<p>19 Ecco io vi ho dato il potere di camminare sopra serpenti e scorpioni e sopra tutta la potenza del nemico: nulla potrà danneggiarvi.
<p>20 Non rallegratevi però perché i demòni si sottomettono a voi; rallegratevi piuttosto perché i vostri nomi sono scritti nei cieli».
<p>21 In quella stessa ora Gesù esultò di gioia nello Spirito Santo e disse: «Ti rendo lode o Padre Signore del cielo e della terra perché hai nascosto queste cose ai sapienti e ai dotti e le hai rivelate ai piccoli. Sì o Padre perché così hai deciso nella tua benevolenza.
<p>22 Tutto è stato dato a me dal Padre mio e nessuno sa chi è il Figlio se non il Padre, né chi è il Padre se non il Figlio e colui al quale il Figlio vorrà rivelarlo».
<p>23 E rivolto ai discepoli in disparte disse: «Beati gli occhi che vedono ciò che voi vedete.
<p>24 Io vi dico che molti profeti e re hanno voluto vedere ciò che voi guardate ma non lo videro e ascoltare ciò che voi ascoltate ma non lo ascoltarono».
<p>25 Ed ecco un dottore della Legge si alzò per metterlo alla prova e chiese: «Maestro che cosa devo fare per ereditare la vita eterna?».
<p>26 Gesù gli disse: «Che cosa sta scritto nella Legge? Come leggi?».
<p>27 Costui rispose: «<i>Amerai il Signore tuo Dio con tutto il tuo cuore con tutta la tua anima con tutta la tua forza e con tutta la tua mente e il tuo prossimo come te stesso</i>».
<p>28 Gli disse: «Hai risposto bene; fa’ questo e vivrai».
<p>29 Ma quello volendo giustificarsi disse a Gesù : «E chi è mio prossimo?».
<p>30 Gesù riprese: «Un uomo scendeva da Gerusalemme a Gerico e cadde nelle mani dei briganti che gli portarono via tutto lo percossero a sangue e se ne andarono lasciandolo mezzo morto.
<p>31 Per caso un sacerdote scendeva per quella medesima strada e quando lo vide passò oltre.
<p>32 Anche un levita giunto in quel luogo vide e passò oltre.
<p>33 Invece un Samaritano, che era in viaggio passandogli accanto vide e ne ebbe compassione.
<p>34 Gli si fece vicino gli fasciò le ferite versandovi olio e vino; poi lo caricò sulla sua cavalcatura lo portò in un albergo e si prese cura di lui.
<p>35 Il giorno seguente tirò fuori due denari e li diede all’albergatore dicendo: “Abbi cura di lui; ciò che spenderai in più te lo pagherò al mio ritorno”.
<p>36 Chi di questi tre ti sembra sia stato prossimo di colui che è caduto nelle mani dei briganti?».
<p>37 Quello rispose: «Chi ha avuto compassione di lui». Gesù gli disse: «Va’ e anche tu fa’ così».
<p>38 Mentre erano in cammino entrò in un villaggio e una donna di nome Marta lo ospitò<i>.</i>
<p>39 Ella aveva una sorella di nome Maria la quale seduta ai piedi del Signore, ascoltava la sua parola.
<p>40 Marta invece era distolta per i molti servizi. Allora si fece avanti e disse: «Signore non t’importa nulla che mia sorella mi abbia lasciata sola a servire? Dille dunque che mi aiuti».
<p>41 Ma il Signore le rispose: «Marta Marta tu ti affanni e ti agiti per molte cose
<p>42 ma di una cosa sola c’è bisogno<i>.</i> Maria ha scelto la parte migliore, che non le sarà tolta».
<h4>11</h4>
<p>1 Gesù si trovava in un luogo a pregare; quando ebbe finito uno dei suoi discepoli gli disse: «Signore insegnaci a pregare come anche Giovanni ha insegnato ai suoi discepoli».
<p>2 Ed egli disse loro: «Quando pregate dite:<br/> Padre,<br/> sia santificato il tuo nome,<br/> venga il tuo regno;
<p>3 dacci ogni giorno il nostro pane quotidiano,
<p>4 e perdona a noi i nostri peccati,<br/> anche noi infatti perdoniamo a ogni nostro debitore,<br/> e non abbandonarci alla tentazione».
<p>5 Poi disse loro: «Se uno di voi ha un amico e a mezzanotte va da lui a dirgli: “Amico, prestami tre pani
<p>6 perché è giunto da me un amico da un viaggio e non ho nulla da offrirgli”
<p>7 e se quello dall’interno gli risponde: “Non m’importunare la porta è già chiusa io e i miei bambini siamo a letto non posso alzarmi per darti i pani”,
<p>8 vi dico che anche se non si alzerà a darglieli perché è suo amico almeno per la sua invadenza si alzerà a dargliene quanti gliene occorrono.
<p>9 Ebbene io vi dico: chiedete e vi sarà dato cercate e troverete bussate e vi sarà aperto.
<p>10 Perché chiunque chiede riceve e chi cerca trova e a chi bussa sarà aperto.
<p>11 Quale padre tra voi se il figlio gli chiede un pesce gli darà una serpe al posto del pesce?
<p>12 O se gli chiede un uovo gli darà uno scorpione?
<p>13 Se voi dunque che siete cattivi sapete dare cose buone ai vostri figli quanto più il Padre vostro del cielo darà lo Spirito Santo a quelli che glielo chiedono!».
<p>14 Gesù stava scacciando un demonio che era muto. Uscito il demonio il muto cominciò a parlare e le folle furono prese da stupore.
<p>15 Ma alcuni dissero: «è per mezzo di Beelzebù l capo dei demòni che egli scaccia i demòni».
<p>16 Altri poi per metterlo alla prova gli domandavano un segno dal cielo.
<p>17 Egli conoscendo le loro intenzioni disse: «Ogni regno diviso in se stesso va in rovina e una casa cade sull’altra.
<p>18 Ora se anche Satana è diviso in se stesso come potrà stare in piedi il suo regno? Voi dite che io scaccio i demòni per mezzo di Beelzebù l.
<p>19 Ma se io scaccio i demòni per mezzo di Beelzebù l i vostri figli per mezzo di chi li scacciano? Per questo saranno loro i vostri giudici.
<p>20 Se invece io scaccio i demòni con il dito di Dio allora è giunto a voi il regno di Dio.
<p>21 Quando un uomo forte bene armato fa la guardia al suo palazzo ciò che possiede è al sicuro.
<p>22 Ma se arriva uno più forte di lui e lo vince gli strappa via le armi nelle quali confidava e ne spartisce il bottino.
<p>23 Chi non è con me è contro di me e chi non raccoglie con me disperde.
<p>24 Quando lo spirito impuro esce dall’uomo si aggira per luoghi deserti cercando sollievo e non trovandone dice: “Ritornerò nella mia casa da cui sono uscito”.
<p>25 Venuto la trova spazzata e adorna.
<p>26 Allora va prende altri sette spiriti peggiori di lui vi entrano e vi prendono dimora. E l’ultima condizione di quell’uomo diventa peggiore della prima».
<p>27 Mentre diceva questo una donna dalla folla alzò la voce e gli disse: «Beato il grembo che ti ha portato e il seno che ti ha allattato!».
<p>28 Ma egli disse: «Beati piuttosto coloro che ascoltano la parola di Dio e la osservano!».
<p>29 Mentre le folle si accalcavano Gesù cominciò a dire: «Questa generazione è una generazione malvagia; essa cerca un segno ma non le sarà dato alcun segno se non il segno di Giona.
<p>30 Poiché come Giona fu un segno per quelli di Ninive così anche il Figlio dell’uomo lo sarà per questa generazione.
<p>31 Nel giorno del giudizio la regina del Sud si alzerà contro gli uomini di questa generazione e li condannerà perché ella venne dagli estremi confini della terra per ascoltare la sapienza di Salomone. Ed ecco qui vi è uno più grande di Salomone.
<p>32 Nel giorno del giudizio gli abitanti di Ninive si alzeranno contro questa generazione e la condanneranno perché essi alla predicazione di Giona si convertirono. Ed ecco qui vi è uno più grande di Giona.
<p>33 Nessuno accende una lampada e poi la mette in un luogo nascosto o sotto il moggio ma sul candelabro perché chi entra veda la luce.
<p>34 La lampada del corpo è il tuo occhio. Quando il tuo occhio è semplice anche tutto il tuo corpo è luminoso; ma se è cattivo anche il tuo corpo è tenebroso.
<p>35 Bada dunque che la luce che è in te non sia tenebra.
<p>36 Se dunque il tuo corpo è tutto luminoso senza avere alcuna parte nelle tenebre sarà tutto nella luce come quando la lampada ti illumina con il suo fulgore».
<p>37 Mentre stava parlando<i>,</i> un fariseo lo invitò a pranzo. Egli andò e si mise a tavola.
<p>38 Il fariseo vide e si meravigliò che non avesse fatto le abluzioni prima del pranzo.
<p>39 Allora il Signore gli disse: «Voi farisei pulite l’esterno del bicchiere e del piatto, ma il vostro interno è pieno di avidità e di cattiveria.
<p>40 Stolti! Colui che ha fatto l’esterno non ha forse fatto anche l’interno?
<p>41 Date piuttosto in elemosina quello che c’è dentro ed ecco per voi tutto sarà puro.
<p>42 Ma guai a voi farisei che pagate la decima sulla menta sulla ruta e su tutte le erbe e lasciate da parte la giustizia e l’amore di Dio. Queste invece erano le cose da fare senza trascurare quelle.
<p>43 Guai a voi farisei che amate i primi posti nelle sinagoghe e i saluti sulle piazze.
<p>44 Guai a voi perché siete come quei sepolcri che non si vedono e la gente vi passa sopra senza saperlo».
<p>45 Intervenne uno dei dottori della Legge e gli disse: «Maestro dicendo questo tu offendi anche noi».
<p>46 Egli rispose: «Guai anche a voi dottori della Legge che caricate gli uomini di pesi insopportabili e quei pesi voi non li toccate nemmeno con un dito!
<p>47 Guai a voi che costruite i sepolcri dei profeti e i vostri padri li hanno uccisi.
<p>48 Così voi testimoniate e approvate le opere dei vostri padri: essi li uccisero e voi costruite.
<p>49 Per questo la sapienza di Dio ha detto: “Manderò loro profeti e apostoli ed essi li uccideranno e perseguiteranno”,
<p>50 perché a questa generazione sia chiesto conto del sangue di tutti i profeti versato fin dall’inizio del mondo:
<p>51 dal sangue di Abele fino al sangue di Zaccaria che fu ucciso tra l’altare e il santuario. Sì io vi dico ne sarà chiesto conto a questa generazione.
<p>52 Guai a voi dottori della Legge che avete portato via la chiave della conoscenza; voi non siete entrati e a quelli che volevano entrare voi l’avete impedito».
<p>53 Quando fu uscito di là gli scribi e i farisei cominciarono a trattarlo in modo ostile e a farlo parlare su molti argomenti,
<p>54 tendendogli insidie per sorprenderlo in qualche parola uscita dalla sua stessa bocca.
<h4>12</h4>
<p>1 Intanto si erano radunate migliaia di persone al punto che si calpestavano a vicenda e Gesù cominciò a dire anzitutto ai suoi discepoli: «Guardatevi bene dal lievito dei farisei che è l’ipocrisia.
<p>2 Non c’è nulla di nascosto che non sarà svelato né di segreto che non sarà conosciuto.
<p>3 Quindi ciò che avrete detto nelle tenebre sarà udito in piena luce e ciò che avrete detto all’orecchio nelle stanze più interne sarà annunciato dalle terrazze.
<p>4 Dico a voi amici miei: non abbiate paura di quelli che uccidono il corpo e dopo questo non possono fare più nulla.
<p>5 Vi mostrerò invece di chi dovete aver paura: temete colui che dopo aver ucciso ha il potere di gettare nella Geènna. Sì ve lo dico temete costui.
<p>6 Cinque passeri non si vendono forse per due soldi? Eppure nemmeno uno di essi è dimenticato davanti a Dio.
<p>7 Anche i capelli del vostro capo sono tutti contati. Non abbiate paura: valete più di molti passeri!
<p>8 Io vi dico: chiunque mi riconoscerà davanti agli uomini anche il Figlio dell’uomo lo riconoscerà davanti agli angeli di Dio;
<p>9 ma chi mi rinnegherà davanti agli uomini, sarà rinnegato davanti agli angeli di Dio.
<p>10 Chiunque parlerà contro il Figlio dell’uomo gli sarà perdonato; ma a chi bestemmierà lo Spirito Santo non sarà perdonato.
<p>11 Quando vi porteranno davanti alle sinagoghe ai magistrati e alle autorità non preoccupatevi di come o di che cosa discolparvi o di che cosa dire
<p>12 perché lo Spirito Santo vi insegnerà in quel momento ciò che bisogna dire».
<p>13 Uno della folla gli disse: «Maestro di’ a mio fratello che divida con me l’eredità».
<p>14 Ma egli rispose: «O uomo chi mi ha costituito giudice o mediatore sopra di voi?».
<p>15 E disse loro: «Fate attenzione e tenetevi lontani da ogni cupidigia perché anche se uno è nell’abbondanza la sua vita non dipende da ciò che egli possiede».
<p>16 Poi disse loro una parabola: «La campagna di un uomo ricco aveva dato un raccolto abbondante.
<p>17 Egli ragionava tra sé: “Che farò poiché non ho dove mettere i miei raccolti?
<p>18 Farò così - disse -: demolirò i miei magazzini e ne costruirò altri più grandi e vi raccoglierò tutto il grano e i miei beni.
<p>19 Poi dirò a me stesso: Anima mia hai a disposizione molti beni per molti anni; ripòsati mangia bevi e divèrtiti!”.
<p>20 Ma Dio gli disse: “Stolto questa notte stessa ti sarà richiesta la tua vita. E quello che hai preparato di chi sarà?”.
<p>21 Così è di chi accumula tesori per sé e non si arricchisce presso Dio».
<p>22 Poi disse ai suoi discepoli: «Per questo io vi dico: non preoccupatevi per la vita di quello che mangerete; né per il corpo di quello che indosserete.
<p>23 La vita infatti vale più del cibo e il corpo più del vestito.
<p>24 Guardate i corvi: non séminano e non mietono non hanno dispensa né granaio eppure Dio li nutre. Quanto più degli uccelli valete voi!
<p>25 Chi di voi per quanto si preoccupi può allungare anche di poco la propria vita?
<p>26 Se non potete fare neppure così poco perché vi preoccupate per il resto?
<p>27 Guardate come crescono i gigli: non faticano e non filano. Eppure io vi dico: neanche Salomone con tutta la sua gloria vestiva come uno di loro.
<p>28 Se dunque Dio veste così bene l’erba nel campo che oggi c’è e domani si getta nel forno quanto più farà per voi gente di poca fede.
<p>29 E voi non state a domandarvi che cosa mangerete e berrete e non state in ansia:
<p>30 di tutte queste cose vanno in cerca i pagani di questo mondo; ma il Padre vostro sa che ne avete bisogno.
<p>31 Cercate piuttosto il suo regno e queste cose vi saranno date in aggiunta.
<p>32 Non temere piccolo gregge perché al Padre vostro è piaciuto dare a voi il Regno.
<p>33 Vendete ciò che possedete e datelo in elemosina; fatevi borse che non invecchiano un tesoro sicuro nei cieli dove ladro non arriva e tarlo non consuma.
<p>34 Perché dov’è il vostro tesoro là sarà anche il vostro cuore.
<p>35 Siate pronti con le vesti strette ai fianchi e le lampade accese;
<p>36 siate simili a quelli che aspettano il loro padrone quando torna dalle nozze in modo che quando arriva e bussa gli aprano subito.
<p>37 Beati quei servi che il padrone al suo ritorno troverà ancora svegli; in verità io vi dico si stringerà le vesti ai fianchi li farà mettere a tavola e passerà a servirli.
<p>38 E se giungendo nel mezzo della notte o prima dell’alba li troverà così beati loro!
<p>39 Cercate di capire questo: se il padrone di casa sapesse a quale ora viene il ladro non si lascerebbe scassinare la casa.
<p>40 Anche voi tenetevi pronti perché nell’ora che non immaginate viene il Figlio dell’uomo».
<p>41 Allora Pietro disse: «Signore questa parabola la dici per noi o anche per tutti?».
<p>42 Il Signore rispose: «Chi è dunque l’amministratore fidato e prudente che il padrone metterà a capo della sua servitù per dare la razione di cibo a tempo debito?
<p>43 Beato quel servo che il padrone arrivando troverà ad agire così.
<p>44 Davvero io vi dico che lo metterà a capo di tutti i suoi averi.
<p>45 Ma se quel servo dicesse in cuor suo: “Il mio padrone tarda a venire” e cominciasse a percuotere i servi e le serve a mangiare a bere e a ubriacarsi
<p>46 il padrone di quel servo arriverà un giorno in cui non se l’aspetta e a un’ora che non sa lo punirà severamente e gli infliggerà la sorte che meritano gli infedeli.
<p>47 Il servo che conoscendo la volontà del padrone non avrà disposto o agito secondo la sua volontà riceverà molte percosse;
<p>48 quello invece che non conoscendola avrà fatto cose meritevoli di percosse ne riceverà poche. A chiunque fu dato molto molto sarà chiesto; a chi fu affidato molto sarà richiesto molto di più .
<p>49 Sono venuto a gettare fuoco sulla terra e quanto vorrei che fosse già acceso!
<p>50 Ho un battesimo nel quale sarò battezzato e come sono angosciato finché non sia compiuto!
<p>51 Pensate che io sia venuto a portare pace sulla terra? No io vi dico ma divisione.
<p>52 D’ora innanzi se in una famiglia vi sono cinque persone saranno divisi tre contro due e due contro tre;
<p>53 si divideranno padre contro figlio e <i>figlio contro padre</i> madre contro figlia e <i>figlia contro madre</i> suocera contro nuora e <i>nuora contro suocera</i>».
<p>54 Diceva ancora alle folle: «Quando vedete una nuvola salire da ponente subito dite: “Arriva la pioggia” e così accade.
<p>55 E quando soffia lo scirocco dite: “Farà caldo” e così accade.
<p>56 Ipocriti! Sapete valutare l’aspetto della terra e del cielo; come mai questo tempo non sapete valutarlo?
<p>57 E perché non giudicate voi stessi ciò che è giusto?
<p>58 Quando vai con il tuo avversario davanti al magistrato, lungo la strada cerca di trovare un accordo con lui per evitare che ti trascini davanti al giudice e il giudice ti consegni all’esattore dei debiti e costui ti getti in prigione.
<p>59 Io ti dico: non uscirai di là finché non avrai pagato fino all’ultimo spicciolo».
<h4>13</h4>
<p>1 In quello stesso tempo si presentarono alcuni a riferirgli il fatto di quei Galilei il cui sangue Pilato aveva fatto scorrere insieme a quello dei loro sacrifici.
<p>2 Prendendo la parola Gesù disse loro: «Credete che quei Galilei fossero più peccatori di tutti i Galilei per aver subìto tale sorte?
<p>3 No io vi dico ma se non vi convertite perirete tutti allo stesso modo.
<p>4 O quelle diciotto persone sulle quali crollò la torre di Sìloe e le uccise credete che fossero più colpevoli di tutti gli abitanti di Gerusalemme?
<p>5 No io vi dico ma se non vi convertite perirete tutti allo stesso modo».
<p>6 Diceva anche questa parabola: «Un tale aveva piantato un albero di fichi nella sua vigna e venne a cercarvi frutti ma non ne trovò.
<p>7 Allora disse al vignaiolo: “Ecco sono tre anni che vengo a cercare frutti su quest’albero ma non ne trovo. Taglialo dunque! Perché deve sfruttare il terreno?”.
<p>8 Ma quello gli rispose: “Padrone lascialo ancora quest’anno finché gli avrò zappato attorno e avrò messo il concime.
<p>9 Vedremo se porterà frutti per l’avvenire; se no lo taglierai”».
<p>10 Stava insegnando in una sinagoga in giorno di sabato.
<p>11 C’era là una donna che uno spirito teneva inferma da diciotto anni; era curva e non riusciva in alcun modo a stare diritta.
<p>12 Gesù la vide la chiamò a sé e le disse: «Donna sei liberata dalla tua malattia».
<p>13 Impose le mani su di lei e subito quella si raddrizzò e glorificava Dio.
<p>14 Ma il capo della sinagoga sdegnato perché Gesù aveva operato quella guarigione di sabato prese la parola e disse alla folla: «Ci sono sei giorni in cui si deve lavorare; in quelli dunque venite a farvi guarire e non in giorno di sabato».
<p>15 Il Signore gli replicò: «Ipocriti non è forse vero che di sabato ciascuno di voi slega il suo bue o l’asino dalla mangiatoia per condurlo ad abbeverarsi?
<p>16 E questa figlia di Abramo che Satana ha tenuto prigioniera per ben diciotto anni non doveva essere liberata da questo legame nel giorno di sabato?».
<p>17 Quando egli diceva queste cose tutti i suoi avversari si vergognavano mentre la folla intera esultava per tutte le meraviglie da lui compiute.
<p>18 Diceva dunque: «A che cosa è simile il regno di Dio e a che cosa lo posso paragonare?
<p>19 è simile a un granello di senape che un uomo prese e gettò nel suo giardino; crebbe, divenne un albero e <i>gli uccelli del cielo vennero a fare il nido fra i suoi rami</i>».
<p>20 E disse ancora: «A che cosa posso paragonare il regno di Dio?
<p>21 è simile al lievito che una donna prese e mescolò in tre misure di farina finché non fu tutta lievitata».
<p>22 Passava insegnando per città e villaggi mentre era in cammino verso Gerusalemme.
<p>23 Un tale gli chiese: «Signore sono pochi quelli che si salvano?». Disse loro:
<p>24 «Sforzatevi di entrare per la porta stretta perché molti io vi dico cercheranno di entrare ma non ci riusciranno.
<p>25 Quando il padrone di casa si alzerà e chiuderà la porta voi rimasti fuori comincerete a bussare alla porta dicendo: “Signore aprici!”. Ma egli vi risponderà: “Non so di dove siete”.
<p>26 Allora comincerete a dire: “Abbiamo mangiato e bevuto in tua presenza e tu hai insegnato nelle nostre piazze”.
<p>27 Ma egli vi dichiarerà: “Voi non so di dove siete. <i>Allontanatevi da me voi tutti operatori di ingiustizia!</i>”.
<p>28 Là ci sarà pianto e stridore di denti quando vedrete Abramo, Isacco e Giacobbe e tutti i profeti nel regno di Dio voi invece cacciati fuori.
<p>29 Verranno da oriente e da occidente da settentrione e da mezzogiorno e siederanno a mensa nel regno di Dio.
<p>30 Ed ecco vi sono ultimi che saranno primi e vi sono primi che saranno ultimi».
<p>31 In quel momento si avvicinarono alcuni farisei a dirgli: «Parti e vattene via di qui, perché Erode ti vuole uccidere».
<p>32 Egli rispose loro: «Andate a dire a quella volpe: “Ecco io scaccio demòni e compio guarigioni oggi e domani; e il terzo giorno la mia opera è compiuta.
<p>33 Però è necessario che oggi domani e il giorno seguente io prosegua nel cammino perché non è possibile che un profeta muoia fuori di Gerusalemme”.
<p>34 Gerusalemme Gerusalemme tu che uccidi i profeti e lapidi quelli che sono stati mandati a te: quante volte ho voluto raccogliere i tuoi figli come una chioccia i suoi pulcini sotto le ali e voi non avete voluto!
<p>35 Ecco la vostra casa è abbandonata a voi! Vi dico infatti che non mi vedrete, finché verrà il tempo in cui direte: <i>Benedetto colui che viene nel nome del Signore!</i>».
<h4>14</h4>
<p>1 Un sabato si recò a casa di uno dei capi dei farisei per pranzare ed essi stavano a osservarlo.
<p>2 Ed ecco davanti a lui vi era un uomo malato di idropisìa.
<p>3 Rivolgendosi ai dottori della Legge e ai farisei Gesù disse: «è lecito o no guarire di sabato?».
<p>4 Ma essi tacquero. Egli lo prese per mano lo guarì e lo congedò.
<p>5 Poi disse loro: «Chi di voi se un figlio o un bue gli cade nel pozzo non lo tirerà fuori subito in giorno di sabato?».
<p>6 E non potevano rispondere nulla a queste parole.
<p>7 Diceva agli invitati una parabola notando come sceglievano i primi posti:
<p>8 «Quando sei invitato a nozze da qualcuno non metterti al primo posto perché non ci sia un altro invitato più degno di te
<p>9 e colui che ha invitato te e lui venga a dirti: “Cedigli il posto!”. Allora dovrai con vergogna occupare l’ultimo posto.
<p>10 Invece quando sei invitato va’ a metterti all’ultimo posto perché quando viene colui che ti ha invitato ti dica: “Amico vieni più avanti!”. Allora ne avrai onore davanti a tutti i commensali.
<p>11 Perché chiunque si esalta sarà umiliato e chi si umilia sarà esaltato».
<p>12 Disse poi a colui che l’aveva invitato: «Quando offri un pranzo o una cena non invitare i tuoi amici né i tuoi fratelli né i tuoi parenti né i ricchi vicini perché a loro volta non ti invitino anch’essi e tu abbia il contraccambio.
<p>13 Al contrario quando offri un banchetto invita poveri storpi zoppi ciechi;
<p>14 e sarai beato perché non hanno da ricambiarti. Riceverai infatti la tua ricompensa alla risurrezione dei giusti».
<p>15 Uno dei commensali avendo udito questo gli disse: «Beato chi prenderà cibo nel regno di Dio!».
<p>16 Gli rispose: «Un uomo diede una grande cena e fece molti inviti.
<p>17 All’ora della cena mandò il suo servo a dire agli invitati: “Venite è pronto”.
<p>18 Ma tutti uno dopo l’altro cominciarono a scusarsi. Il primo gli disse: “Ho comprato un campo e devo andare a vederlo; ti prego di scusarmi”.
<p>19 Un altro disse: “Ho comprato cinque paia di buoi e vado a provarli; ti prego di scusarmi”.
<p>20 Un altro disse: “Mi sono appena sposato e perciò non posso venire”.
<p>21 Al suo ritorno il servo riferì tutto questo al suo padrone. Allora il padrone di casa adirato disse al servo: “Esci subito per le piazze e per le vie della città e conduci qui i poveri gli storpi i ciechi e gli zoppi”.
<p>22 Il servo disse: “Signore è stato fatto come hai ordinato ma c’è ancora posto”.
<p>23 Il padrone allora disse al servo: “Esci per le strade e lungo le siepi e costringili ad entrare perché la mia casa si riempia.
<p>24 Perché io vi dico: nessuno di quelli che erano stati invitati gusterà la mia cena”».
<p>25 Una folla numerosa andava con lui. Egli si voltò e disse loro:
<p>26 «Se uno viene a me e non mi ama più di quanto ami suo padre la madre la moglie i figli i fratelli le sorelle e perfino la propria vita non può essere mio discepolo.
<p>27 Colui che non porta la propria croce e non viene dietro a me non può essere mio discepolo.
<p>28 Chi di voi volendo costruire una torre non siede prima a calcolare la spesa e a vedere se ha i mezzi per portarla a termine?
<p>29 Per evitare che se getta le fondamenta e non è in grado di finire il lavoro tutti coloro che vedono comincino a deriderlo
<p>30 dicendo: “Costui ha iniziato a costruire ma non è stato capace di finire il lavoro”.
<p>31 Oppure quale re partendo in guerra contro un altro re non siede prima a esaminare se può affrontare con diecimila uomini chi gli viene incontro con ventimila?
<p>32 Se no mentre l’altro è ancora lontano gli manda dei messaggeri per chiedere pace.
<p>33 Così chiunque di voi non rinuncia a tutti i suoi averi non può essere mio discepolo.
<p>34 Buona cosa è il sale ma se anche il sale perde il sapore con che cosa verrà salato?
<p>35 Non serve né per la terra né per il concime e così lo buttano via. Chi ha orecchi per ascoltare ascolti».
<h4>15</h4>
<p>1 Si avvicinavano a lui tutti i pubblicani e i peccatori per ascoltarlo.
<p>2 I farisei e gli scribi mormoravano dicendo: «Costui accoglie i peccatori e mangia con loro».
<p>3 Ed egli disse loro questa parabola:
<p>4 «Chi di voi se ha cento pecore e ne perde una non lascia le novantanove nel deserto e va in cerca di quella perduta finché non la trova?
<p>5 Quando l’ha trovata pieno di gioia se la carica sulle spalle
<p>6 va a casa chiama gli amici e i vicini e dice loro: “Rallegratevi con me, perché ho trovato la mia pecora quella che si era perduta”.
<p>7 Io vi dico: così vi sarà gioia nel cielo per un solo peccatore che si converte più che per novantanove giusti i quali non hanno bisogno di conversione.
<p>8 Oppure quale donna se ha dieci monete e ne perde una non accende la lampada e spazza la casa e cerca accuratamente finché non la trova?
<p>9 E dopo averla trovata chiama le amiche e le vicine, e dice: “Rallegratevi con me perché ho trovato la moneta che avevo perduto”.
<p>10 Così io vi dico vi è gioia davanti agli angeli di Dio per un solo peccatore che si converte».
<p>11 Disse ancora: «Un uomo aveva due figli.
<p>12 Il più giovane dei due disse al padre: “Padre dammi la parte di patrimonio che mi spetta”. Ed egli divise tra loro le sue sostanze.
<p>13 Pochi giorni dopo il figlio più giovane raccolte tutte le sue cose partì per un paese lontano e là sperperò il suo patrimonio vivendo in modo dissoluto.
<p>14 Quando ebbe speso tutto sopraggiunse in quel paese una grande carestia ed egli cominciò a trovarsi nel bisogno.
<p>15 Allora andò a mettersi al servizio di uno degli abitanti di quella regione che lo mandò nei suoi campi a pascolare i porci.
<p>16 Avrebbe voluto saziarsi con le carrube di cui si nutrivano i porci; ma nessuno gli dava nulla.
<p>17 Allora ritornò in sé e disse: “Quanti salariati di mio padre hanno pane in abbondanza e io qui muoio di fame!
<p>18 Mi alzerò andrò da mio padre e gli dirò: Padre ho peccato verso il Cielo e davanti a te;
<p>19 non sono più degno di essere chiamato tuo figlio. Trattami come uno dei tuoi salariati”.
<p>20 Si alzò e tornò da suo padre.<br/> Quando era ancora lontano suo padre lo vide ebbe compassione gli corse incontro gli si gettò al collo e lo baciò.
<p>21 Il figlio gli disse: “Padre ho peccato verso il Cielo e davanti a te; non sono più degno di essere chiamato tuo figlio”.
<p>22 Ma il padre disse ai servi: “Presto portate qui il vestito più bello e fateglielo indossare mettetegli l’anello al dito e i sandali ai piedi.
<p>23 Prendete il vitello grasso ammazzatelo mangiamo e facciamo festa,
<p>24 perché questo mio figlio era morto ed è tornato in vita era perduto ed è stato ritrovato”. E cominciarono a far festa.
<p>25 Il figlio maggiore si trovava nei campi. Al ritorno quando fu vicino a casa udì la musica e le danze;
<p>26 chiamò uno dei servi e gli domandò che cosa fosse tutto questo.
<p>27 Quello gli rispose: “Tuo fratello è qui e tuo padre ha fatto ammazzare il vitello grasso perché lo ha riavuto sano e salvo”.
<p>28 Egli si indignò e non voleva entrare. Suo padre allora uscì a supplicarlo.
<p>29 Ma egli rispose a suo padre: “Ecco io ti servo da tanti anni e non ho mai disobbedito a un tuo comando e tu non mi hai mai dato un capretto per far festa con i miei amici.
<p>30 Ma ora che è tornato questo tuo figlio il quale ha divorato le tue sostanze con le prostitute per lui hai ammazzato il vitello grasso”.
<p>31 Gli rispose il padre: “Figlio tu sei sempre con me e tutto ciò che è mio è tuo;
<p>32 ma bisognava far festa e rallegrarsi perché questo tuo fratello era morto ed è tornato in vita era perduto ed è stato ritrovato”».
<h4>16</h4>
<p>1 Diceva anche ai discepoli: «Un uomo ricco aveva un amministratore e questi fu accusato dinanzi a lui di sperperare i suoi averi.
<p>2 Lo chiamò e gli disse: “Che cosa sento dire di te? Rendi conto della tua amministrazione perché non potrai più amministrare”.
<p>3 L’amministratore disse tra sé: “Che cosa farò ora che il mio padrone mi toglie l’amministrazione? Zappare non ne ho la forza; mendicare mi vergogno.
<p>4 So io che cosa farò perché quando sarò stato allontanato dall’amministrazione ci sia qualcuno che mi accolga in casa sua”.
<p>5 Chiamò uno per uno i debitori del suo padrone e disse al primo: “Tu quanto devi al mio padrone?”.
<p>6 Quello rispose: “Cento barili d’olio”. Gli disse: “Prendi la tua ricevuta siediti subito e scrivi cinquanta”.
<p>7 Poi disse a un altro: “Tu quanto devi?”. Rispose: “Cento misure di grano”. Gli disse: “Prendi la tua ricevuta e scrivi ottanta”.
<p>8 Il padrone lodò quell’amministratore disonesto perché aveva agito con scaltrezza. I figli di questo mondo infatti, verso i loro pari sono più scaltri dei figli della luce.
<p>9 Ebbene io vi dico: fatevi degli amici con la ricchezza disonesta perché quando questa verrà a mancare essi vi accolgano nelle dimore eterne.
<p>10 Chi è fedele in cose di poco conto è fedele anche in cose importanti; e chi è disonesto in cose di poco conto è disonesto anche in cose importanti.
<p>11 Se dunque non siete stati fedeli nella ricchezza disonesta chi vi affiderà quella vera?
<p>12 E se non siete stati fedeli nella ricchezza altrui chi vi darà la vostra?
<p>13 Nessun servitore può servire due padroni perché o odierà l’uno e amerà l’altro oppure si affezionerà all’uno e disprezzerà l’altro. Non potete servire Dio e la ricchezza».
<p>14 I farisei che erano attaccati al denaro ascoltavano tutte queste cose e si facevano beffe di lui.
<p>15 Egli disse loro: «Voi siete quelli che si ritengono giusti davanti agli uomini ma Dio conosce i vostri cuori: ciò che fra gli uomini viene esaltato davanti a Dio è cosa abominevole.
<p>16 La Legge e i Profeti fino a Giovanni: da allora in poi viene annunciato il regno di Dio e ognuno si sforza di entrarvi.
<p>17 è più facile che passino il cielo e la terra anziché cada un solo trattino della Legge.
<p>18 Chiunque ripudia la propria moglie e ne sposa un’altra commette adulterio; chi sposa una donna ripudiata dal marito commette adulterio.
<p>19 C’era un uomo ricco che indossava vestiti di porpora e di lino finissimo e ogni giorno si dava a lauti banchetti.
<p>20 Un povero di nome Lazzaro stava alla sua porta coperto di piaghe,
<p>21 bramoso di sfamarsi con quello che cadeva dalla tavola del ricco; ma erano i cani che venivano a leccare le sue piaghe.
<p>22 Un giorno il povero morì e fu portato dagli angeli accanto ad Abramo. Morì anche il ricco e fu sepolto.
<p>23 Stando negli inferi fra i tormenti alzò gli occhi e vide di lontano Abramo e Lazzaro accanto a lui.
<p>24 Allora gridando disse: “Padre Abramo abbi pietà di me e manda Lazzaro a intingere nell’acqua la punta del dito e a bagnarmi la lingua, perché soffro terribilmente in questa fiamma”.
<p>25 Ma Abramo rispose: “Figlio, ricòrdati che nella vita tu hai ricevuto i tuoi beni e Lazzaro i suoi mali; ma ora in questo modo lui è consolato tu invece sei in mezzo ai tormenti.
<p>26 Per di più tra noi e voi è stato fissato un grande abisso: coloro che di qui vogliono passare da voi non possono né di lì possono giungere fino a noi”.
<p>27 E quello replicò: “Allora padre ti prego di mandare Lazzaro a casa di mio padre
<p>28 perché ho cinque fratelli. Li ammonisca severamente, perché non vengano anch’essi in questo luogo di tormento”.
<p>29 Ma Abramo rispose: “Hanno Mosè e i Profeti; ascoltino loro”.
<p>30 E lui replicò: “No padre Abramo ma se dai morti qualcuno andrà da loro si convertiranno”.
<p>31 Abramo rispose: “Se non ascoltano Mosè e i Profeti non saranno persuasi neanche se uno risorgesse dai morti”».
<h4>17</h4>
<p>1 Disse ai suoi discepoli: «è inevitabile che vengano scandali ma guai a colui a causa del quale vengono.
<p>2 è meglio per lui che gli venga messa al collo una macina da mulino e sia gettato nel mare piuttosto che scandalizzare uno di questi piccoli.
<p>3 State attenti a voi stessi!<br/> Se il tuo fratello commetterà una colpa rimproveralo; ma se si pentirà perdonagli.
<p>4 E se commetterà una colpa sette volte al giorno contro di te e sette volte ritornerà a te dicendo: “Sono pentito” tu gli perdonerai».
<p>5 Gli apostoli dissero al Signore:
<p>6 «Accresci in noi la fede!». Il Signore rispose: «Se aveste fede quanto un granello di senape potreste dire a questo gelso: “Sràdicati e vai a piantarti nel mare” ed esso vi obbedirebbe.
<p>7 Chi di voi se ha un servo ad arare o a pascolare il gregge gli dirà quando rientra dal campo: “Vieni subito e mettiti a tavola”?
<p>8 Non gli dirà piuttosto: “Prepara da mangiare stringiti le vesti ai fianchi e servimi finché avrò mangiato e bevuto e dopo mangerai e berrai tu”?
<p>9 Avrà forse gratitudine verso quel servo perché ha eseguito gli ordini ricevuti?
<p>10 Così anche voi quando avrete fatto tutto quello che vi è stato ordinato dite: “Siamo servi inutili. Abbiamo fatto quanto dovevamo fare”».
<p>11 Lungo il cammino verso Gerusalemme Gesù attraversava la Samaria e la Galilea.
<p>12 Entrando in un villaggio gli vennero incontro dieci lebbrosi che si fermarono a distanza
<p>13 e dissero ad alta voce: «Gesù maestro abbi pietà di noi!».
<p>14 Appena li vide Gesù disse loro: «Andate a presentarvi ai sacerdoti». E mentre essi andavano furono purificati.
<p>15 Uno di loro vedendosi guarito tornò indietro lodando Dio a gran voce
<p>16 e si prostrò davanti a Gesù ai suoi piedi per ringraziarlo. Era un Samaritano.
<p>17 Ma Gesù osservò: «Non ne sono stati purificati dieci? E gli altri nove dove sono?
<p>18 Non si è trovato nessuno che tornasse indietro a rendere gloria a Dio, all’infuori di questo straniero?».
<p>19 E gli disse: «àlzati e va’ la tua fede ti ha salvato!».
<p>20 I farisei gli domandarono: «Quando verrà il regno di Dio?». Egli rispose loro: «Il regno di Dio non viene in modo da attirare l’attenzione
<p>21 e nessuno dirà: “Eccolo qui” oppure: “Eccolo là”. Perché ecco il regno di Dio è in mezzo a voi!».
<p>22 Disse poi ai discepoli: «Verranno giorni in cui desidererete vedere anche uno solo dei giorni del Figlio dell’uomo ma non lo vedrete.
<p>23 Vi diranno: “Eccolo là” oppure: “Eccolo qui” non andateci non seguiteli.
<p>24 Perché come la folgore guizzando, brilla da un capo all’altro del cielo così sarà il Figlio dell’uomo nel suo giorno.
<p>25 Ma prima è necessario che egli soffra molto e venga rifiutato da questa generazione.
<p>26 Come avvenne nei giorni di Noè così sarà nei giorni del Figlio dell’uomo:
<p>27 mangiavano bevevano prendevano moglie prendevano marito fino al giorno in cui Noè entrò nell’arca e venne il diluvio e li fece morire tutti.
<p>28 Come avvenne anche nei giorni di Lot: mangiavano bevevano compravano vendevano piantavano costruivano;
<p>29 ma, nel giorno in cui Lot uscì da Sòdoma piovve fuoco e zolfo dal cielo e li fece morire tutti.
<p>30 Così accadrà nel giorno in cui il Figlio dell’uomo si manifesterà.
<p>31 In quel giorno chi si troverà sulla terrazza e avrà lasciato le sue cose in casa non scenda a prenderle; così chi si troverà nel campo non torni indietro.
<p>32 Ricordatevi della moglie di Lot.
<p>33 Chi cercherà di salvare la propria vita la perderà ma chi la perderà la manterrà viva.
<p>34 Io vi dico: in quella notte due si troveranno nello stesso letto: l’uno verrà portato via e l’altro lasciato;
<p>35 due donne staranno a macinare nello stesso luogo: l’una verrà portata via e l’altra lasciata». [
<p>36 ]
<p>37 Allora gli chiesero: «Dove Signore?». Ed egli disse loro: «Dove sarà il cadavere lì si raduneranno insieme anche gli avvoltoi».
<h4>18</h4>
<p>1 Diceva loro una parabola sulla necessità di pregare sempre senza stancarsi mai:
<p>2 «In una città viveva un giudice che non temeva Dio né aveva riguardo per alcuno.
<p>3 In quella città c’era anche una vedova che andava da lui e gli diceva: “Fammi giustizia contro il mio avversario”.
<p>4 Per un po’ di tempo egli non volle; ma poi disse tra sé: “Anche se non temo Dio e non ho riguardo per alcuno
<p>5 dato che questa vedova mi dà tanto fastidio le farò giustizia perché non venga continuamente a importunarmi”».
<p>6 E il Signore soggiunse: «Ascoltate ciò che dice il giudice disonesto.
<p>7 E Dio non farà forse giustizia ai suoi eletti che gridano giorno e notte verso di lui? Li farà forse aspettare a lungo?
<p>8 Io vi dico che farà loro giustizia prontamente. Ma il Figlio dell’uomo quando verrà troverà la fede sulla terra?».
<p>9 Disse ancora questa parabola per alcuni che avevano l’intima presunzione di essere giusti e disprezzavano gli altri:
<p>10 «Due uomini salirono al tempio a pregare: uno era fariseo e l’altro pubblicano.
<p>11 Il fariseo stando in piedi pregava così tra sé: “O Dio ti ringrazio perché non sono come gli altri uomini ladri ingiusti adù lteri e neppure come questo pubblicano.
<p>12 Digiuno due volte alla settimana e pago le decime di tutto quello che possiedo”.
<p>13 Il pubblicano invece fermatosi a distanza non osava nemmeno alzare gli occhi al cielo ma si batteva il petto dicendo: “O Dio abbi pietà di me peccatore”.
<p>14 Io vi dico: questi a differenza dell’altro tornò a casa sua giustificato perché chiunque si esalta sarà umiliato chi invece si umilia sarà esaltato».
<p>15 Gli presentavano anche i bambini piccoli perché li toccasse ma i discepoli vedendo ciò li rimproveravano.
<p>16 Allora Gesù li chiamò a sé e disse: «Lasciate che i bambini vengano a me e non glielo impedite; a chi è come loro infatti appartiene il regno di Dio.
<p>17 In verità io vi dico: chi non accoglie il regno di Dio come l’accoglie un bambino non entrerà in esso».
<p>18 Un notabile lo interrogò: «Maestro buono che cosa devo fare per avere in eredità la vita eterna?».
<p>19 Gesù gli rispose: «Perché mi chiami buono? Nessuno è buono se non Dio solo.
<p>20 Tu conosci i comandamenti: <i>Non commettere adulterio non uccidere non rubare non testimoniare il falso onora tuo padre e tua madre</i>».
<p>21 Costui disse: «Tutte queste cose le ho osservate fin dalla giovinezza».
<p>22 Udito ciò Gesù gli disse: «Una cosa ancora ti manca: vendi tutto quello che hai distribuiscilo ai poveri e avrai un tesoro nei cieli; e vieni! Seguimi!».
<p>23 Ma quello, udite queste parole divenne assai triste perché era molto ricco.
<p>24 Quando Gesù lo vide così triste disse: «Quanto è difficile per quelli che possiedono ricchezze entrare nel regno di Dio.
<p>25 è più facile infatti per un cammello passare per la cruna di un ago che per un ricco entrare nel regno di Dio!».
<p>26 Quelli che ascoltavano dissero: «E chi può essere salvato?».
<p>27 Rispose: «Ciò che è impossibile agli uomini è possibile a Dio».
<p>28 Pietro allora disse: «Noi abbiamo lasciato i nostri beni e ti abbiamo seguito».
<p>29 Ed egli rispose: «In verità io vi dico non c’è nessuno che abbia lasciato casa o moglie o fratelli o genitori o figli per il regno di Dio
<p>30 che non riceva molto di più nel tempo presente e la vita eterna nel tempo che verrà».
<p>31 Poi prese con sé i Dodici e disse loro: «Ecco noi saliamo a Gerusalemme e si compirà tutto ciò che fu scritto dai profeti riguardo al Figlio dell’uomo:
<p>32 verrà infatti consegnato ai pagani verrà deriso e insultato lo copriranno di sputi
<p>33 e dopo averlo flagellato lo uccideranno e il terzo giorno risorgerà».
<p>34 Ma quelli non compresero nulla di tutto questo; quel parlare restava oscuro per loro e non capivano ciò che egli aveva detto.
<p>35 Mentre si avvicinava a Gerico un cieco era seduto lungo la strada a mendicare.
<p>36 Sentendo passare la gente domandò che cosa accadesse.
<p>37 Gli annunciarono: «Passa Gesù il Nazareno!».
<p>38 Allora gridò dicendo: «Gesù , figlio di Davide abbi pietà di me!».
<p>39 Quelli che camminavano avanti lo rimproveravano perché tacesse; ma egli gridava ancora più forte: «Figlio di Davide abbi pietà di me!».
<p>40 Gesù allora si fermò e ordinò che lo conducessero da lui. Quando fu vicino gli domandò:
<p>41 «Che cosa vuoi che io faccia per te?». Egli rispose: «Signore che io veda di nuovo!».
<p>42 E Gesù gli disse: «Abbi di nuovo la vista! La tua fede ti ha salvato».
<p>43 Subito ci vide di nuovo e cominciò a seguirlo glorificando Dio. E tutto il popolo vedendo diede lode a Dio.
<h4>19</h4>
<p>1 Entrò nella città di Gerico e la stava attraversando
<p>2 quand’ecco un uomo di nome Zaccheo capo dei pubblicani e ricco
<p>3 cercava di vedere chi era Gesù ma non gli riusciva a causa della folla perché era piccolo di statura.
<p>4 Allora corse avanti e per riuscire a vederlo salì su un sicomòro perché doveva passare di là.
<p>5 Quando giunse sul luogo Gesù alzò lo sguardo e gli disse: «Zaccheo scendi subito perché oggi devo fermarmi a casa tua».
<p>6 Scese in fretta e lo accolse pieno di gioia.
<p>7 Vedendo ciò tutti mormoravano: «è entrato in casa di un peccatore!».
<p>8 Ma Zaccheo alzatosi disse al Signore: «Ecco Signore io do la metà di ciò che possiedo ai poveri e se ho rubato a qualcuno restituisco quattro volte tanto».
<p>9 Gesù gli rispose: «Oggi per questa casa è venuta la salvezza perché anch’egli è figlio di Abramo.
<p>10 Il Figlio dell’uomo infatti è venuto a cercare e a salvare ciò che era perduto».
<p>11 Mentre essi stavano ad ascoltare queste cose disse ancora una parabola perché era vicino a Gerusalemme ed essi pensavano che il regno di Dio dovesse manifestarsi da un momento all’altro.
<p>12 Disse dunque: «Un uomo di nobile famiglia partì per un paese lontano per ricevere il titolo di re e poi ritornare.
<p>13 Chiamati dieci dei suoi servi consegnò loro dieci monete d’oro dicendo: “Fatele fruttare fino al mio ritorno”.
<p>14 Ma i suoi cittadini lo odiavano e mandarono dietro di lui una delegazione a dire: “Non vogliamo che costui venga a regnare su di noi”.
<p>15 Dopo aver ricevuto il titolo di re egli ritornò e fece chiamare quei servi a cui aveva consegnato il denaro per sapere quanto ciascuno avesse guadagnato.
<p>16 Si presentò il primo e disse: “Signore la tua moneta d’oro ne ha fruttate dieci”.
<p>17 Gli disse: “Bene servo buono! Poiché ti sei mostrato fedele nel poco ricevi il potere sopra dieci città”.
<p>18 Poi si presentò il secondo e disse: “Signore la tua moneta d’oro ne ha fruttate cinque”.
<p>19 Anche a questo disse: “Tu pure sarai a capo di cinque città”.
<p>20 Venne poi anche un altro e disse: “Signore ecco la tua moneta d’oro che ho tenuto nascosta in un fazzoletto;
<p>21 avevo paura di te che sei un uomo severo: prendi quello che non hai messo in deposito e mieti quello che non hai seminato”.
<p>22 Gli rispose: “Dalle tue stesse parole ti giudico servo malvagio! Sapevi che sono un uomo severo che prendo quello che non ho messo in deposito e mieto quello che non ho seminato:
<p>23 perché allora non hai consegnato il mio denaro a una banca? Al mio ritorno l’avrei riscosso con gli interessi”.
<p>24 Disse poi ai presenti: “Toglietegli la moneta d’oro e datela a colui che ne ha dieci”.
<p>25 Gli risposero: “Signore ne ha già dieci!”.
<p>26 “Io vi dico: A chi ha sarà dato; invece a chi non ha sarà tolto anche quello che ha.
<p>27 E quei miei nemici che non volevano che io diventassi loro re conduceteli qui e uccideteli davanti a me”».
<p>28 Dette queste cose Gesù camminava davanti a tutti salendo verso Gerusalemme.
<p>29 Quando fu vicino a Bètfage e a Betània presso il monte detto degli Ulivi, inviò due discepoli
<p>30 dicendo: «Andate nel villaggio di fronte; entrando troverete un puledro legato sul quale non è mai salito nessuno. Slegatelo e conducetelo qui.
<p>31 E se qualcuno vi domanda: “Perché lo slegate?” risponderete così: “Il Signore ne ha bisogno”».
<p>32 Gli inviati andarono e trovarono come aveva loro detto.
<p>33 Mentre slegavano il puledro i proprietari dissero loro: «Perché slegate il puledro?».
<p>34 Essi risposero: «Il Signore ne ha bisogno».
<p>35 Lo condussero allora da Gesù e gettati i loro mantelli sul puledro vi fecero salire Gesù .
<p>36 Mentre egli avanzava stendevano i loro mantelli sulla strada.
<p>37 Era ormai vicino alla discesa del monte degli Ulivi quando tutta la folla dei discepoli pieni di gioia cominciò a lodare Dio a gran voce per tutti i prodigi che avevano veduto
<p>38 dicendo:<br/> «<i>Benedetto colui che viene</i>,<br/> il re <i>nel nome del Signore</i>.<br/> Pace in cielo<br/> e gloria nel più alto dei cieli!».
<p>39 Alcuni farisei tra la folla gli dissero: «Maestro rimprovera i tuoi discepoli».
<p>40 Ma egli rispose: «Io vi dico che se questi taceranno grideranno le pietre».
<p>41 Quando fu vicino alla vista della città pianse su di essa
<p>42 dicendo: «Se avessi compreso anche tu in questo giorno quello che porta alla pace! Ma ora è stato nascosto ai tuoi occhi.
<p>43 Per te verranno giorni in cui i tuoi nemici ti circonderanno di trincee ti assedieranno e ti stringeranno da ogni parte;
<p>44 distruggeranno te e i tuoi figli dentro di te e non lasceranno in te pietra su pietra perché non hai riconosciuto il tempo in cui sei stata visitata».
<p>45 Ed entrato nel tempio si mise a scacciare quelli che vendevano
<p>46 dicendo loro: «Sta scritto:<br/> <i>La mia casa sarà casa di preghiera.</i><br/> Voi invece ne avete fatto un covo di ladri».
<p>47 Ogni giorno insegnava nel tempio. I capi dei sacerdoti e gli scribi cercavano di farlo morire e così anche i capi del popolo;
<p>48 ma non sapevano che cosa fare perché tutto il popolo pendeva dalle sue labbra nell’ascoltarlo.
<h4>20</h4>
<p>1 Un giorno mentre istruiva il popolo nel tempio e annunciava il Vangelo sopraggiunsero i capi dei sacerdoti e gli scribi con gli anziani
<p>2 e si rivolsero a lui dicendo: «Spiegaci con quale autorità fai queste cose o chi è che ti ha dato questa autorità».
<p>3 E Gesù rispose loro: «Anch’io vi farò una domanda. Ditemi:
<p>4 il battesimo di Giovanni veniva dal cielo o dagli uomini?».
<p>5 Allora essi ragionavano fra loro dicendo: «Se diciamo: “Dal cielo” risponderà: “Perché non gli avete creduto?”.
<p>6 Se invece diciamo: “Dagli uomini” tutto il popolo ci lapiderà perché è convinto che Giovanni sia un profeta».
<p>7 Risposero quindi di non saperlo.
<p>8 E Gesù disse loro: «Neanch’io vi dico con quale autorità faccio queste cose».
<p>9 Poi prese a dire al popolo questa parabola: «Un uomo piantò una vigna la diede in affitto a dei contadini e se ne andò lontano per molto tempo.
<p>10 Al momento opportuno, mandò un servo dai contadini perché gli dessero la sua parte del raccolto della vigna. Ma i contadini lo bastonarono e lo mandarono via a mani vuote.
<p>11 Mandò un altro servo ma essi bastonarono anche questo lo insultarono e lo mandarono via a mani vuote.
<p>12 Ne mandò ancora un terzo ma anche questo lo ferirono e lo cacciarono via.
<p>13 Disse allora il padrone della vigna: “Che cosa devo fare? Manderò mio figlio l’amato forse avranno rispetto per lui!”.
<p>14 Ma i contadini appena lo videro fecero tra loro questo ragionamento: “Costui è l’erede. Uccidiamolo e così l’eredità sarà nostra!”.
<p>15 Lo cacciarono fuori della vigna e lo uccisero. Che cosa farà dunque a costoro il padrone della vigna?
<p>16 Verrà farà morire quei contadini e darà la vigna ad altri».<br/> Udito questo dissero: «Non sia mai!».
<p>17 Allora egli fissò lo sguardo su di loro e disse: «Che cosa significa dunque questa parola della Scrittura:<br/> <i>La pietra che i costruttori hanno scartato</i><br/> <i>è diventata la pietra d’angolo</i>?
<p>18 Chiunque cadrà su quella pietra si sfracellerà e colui sul quale essa cadrà verrà stritolato».
<p>19 In quel momento gli scribi e i capi dei sacerdoti cercarono di mettergli le mani addosso ma ebbero paura del popolo. Avevano capito infatti che quella parabola l’aveva detta per loro.
<p>20 Si misero a spiarlo e mandarono informatori che si fingessero persone giuste per coglierlo in fallo nel parlare e poi consegnarlo all’autorità e al potere del governatore.
<p>21 Costoro lo interrogarono: «Maestro sappiamo che parli e insegni con rettitudine e non guardi in faccia a nessuno, ma insegni qual è la via di Dio secondo verità.
<p>22 è lecito o no che noi paghiamo la tassa a Cesare?».
<p>23 Rendendosi conto della loro malizia disse:
<p>24 «Mostratemi un denaro: di chi porta l’immagine e l’iscrizione?». Risposero: «Di Cesare».
<p>25 Ed egli disse: «Rendete dunque quello che è di Cesare a Cesare e quello che è di Dio a Dio».
<p>26 Così non riuscirono a coglierlo in fallo nelle sue parole di fronte al popolo e meravigliati della sua risposta tacquero.
<p>27 Gli si avvicinarono alcuni sadducei - i quali dicono che non c’è risurrezione - e gli posero questa domanda:
<p>28 «Maestro Mosè ci ha prescritto: <i>Se muore il fratello di qualcuno</i> che ha moglie <i>ma è senza figli suo fratello prenda la moglie e dia una discendenza al proprio fratello</i>.
<p>29 C’erano dunque sette fratelli: il primo dopo aver preso moglie morì senza figli.
<p>30 Allora la prese il secondo
<p>31 e poi il terzo e così tutti e sette morirono senza lasciare figli.
<p>32 Da ultimo morì anche la donna.
<p>33 La donna dunque alla risurrezione di chi sarà moglie? Poiché tutti e sette l’hanno avuta in moglie».
<p>34 Gesù rispose loro: «I figli di questo mondo prendono moglie e prendono marito;
<p>35 ma quelli che sono giudicati degni della vita futura e della risurrezione dai morti non prendono né moglie né marito:
<p>36 infatti non possono più morire perché sono uguali agli angeli e poiché sono figli della risurrezione sono figli di Dio.
<p>37 Che poi i morti risorgano lo ha indicato anche Mosè a proposito del roveto, quando dice: <i>Il Signore è il Dio di Abramo Dio di Isacco e Dio di Giacobbe</i>.
<p>38 Dio non è dei morti ma dei viventi; perché tutti vivono per lui».
<p>39 Dissero allora alcuni scribi: «Maestro hai parlato bene».
<p>40 E non osavano più rivolgergli alcuna domanda.
<p>41 Allora egli disse loro: «Come mai si dice che il Cristo è figlio di Davide,
<p>42 se Davide stesso nel libro dei Salmi dice:<br/> <i>Disse il Signore al mio Signore</i>:<br/> <i>Siedi alla mia destra</i>
<p>43 <i>finché io ponga i tuoi nemici</i><br/> <i>come sgabello dei tuoi piedi</i>?
<p>44 Davide dunque lo chiama Signore; perciò come può essere suo figlio?».
<p>45 Mentre tutto il popolo ascoltava disse ai suoi discepoli:
<p>46 «Guardatevi dagli scribi che vogliono passeggiare in lunghe vesti e si compiacciono di essere salutati nelle piazze di avere i primi seggi nelle sinagoghe e i primi posti nei banchetti;
<p>47 divorano le case delle vedove e pregano a lungo per farsi vedere. Essi riceveranno una condanna più severa». </p>
<h4>21</h4>
<p>1 Alzàti gli occhi vide i ricchi che gettavano le loro offerte nel tesoro del tempio.
<p>2 Vide anche una vedova povera che vi gettava due monetine
<p>3 e disse: «In verità vi dico: questa vedova così povera ha gettato più di tutti.
<p>4 Tutti costoro infatti hanno gettato come offerta parte del loro superfluo. Ella invece nella sua miseria ha gettato tutto quello che aveva per vivere».
<p>5 Mentre alcuni parlavano del tempio che era ornato di belle pietre e di doni votivi disse:
<p>6 «Verranno giorni nei quali di quello che vedete non sarà lasciata pietra su pietra che non sarà distrutta».
<p>7 Gli domandarono: «Maestro quando dunque accadranno queste cose e quale sarà il segno, quando esse staranno per accadere?».
<p>8 Rispose: «Badate di non lasciarvi ingannare. Molti infatti verranno nel mio nome dicendo: “Sono io” e: “Il tempo è vicino”. Non andate dietro a loro!
<p>9 Quando sentirete di guerre e di rivoluzioni non vi terrorizzate perché prima devono avvenire queste cose ma non è subito la fine».
<p>10 Poi diceva loro: «Si solleverà nazione contro nazione e regno contro regno,
<p>11 e vi saranno in diversi luoghi terremoti carestie e pestilenze; vi saranno anche fatti terrificanti e segni grandiosi dal cielo.
<p>12 Ma prima di tutto questo metteranno le mani su di voi e vi perseguiteranno consegnandovi alle sinagoghe e alle prigioni trascinandovi davanti a re e governatori a causa del mio nome.
<p>13 Avrete allora occasione di dare testimonianza.
<p>14 Mettetevi dunque in mente di non preparare prima la vostra difesa;
<p>15 io vi darò parola e sapienza cosicché tutti i vostri avversari non potranno resistere né controbattere.
<p>16 Sarete traditi perfino dai genitori dai fratelli dai parenti e dagli amici e uccideranno alcuni di voi;
<p>17 sarete odiati da tutti a causa del mio nome.
<p>18 Ma nemmeno un capello del vostro capo andrà perduto.
<p>19 Con la vostra perseveranza salverete la vostra vita.
<p>20 Quando vedrete Gerusalemme circondata da eserciti allora sappiate che la sua devastazione è vicina.
<p>21 Allora coloro che si trovano nella Giudea fuggano verso i monti coloro che sono dentro la città se ne allontanino e quelli che stanno in campagna non tornino in città
<p>22 quelli infatti saranno giorni di vendetta affinché tutto ciò che è stato scritto si compia.
<p>23 In quei giorni guai alle donne che sono incinte e a quelle che allattano perché vi sarà grande calamità nel paese e ira contro questo popolo.
<p>24 Cadranno a fil di spada e saranno condotti prigionieri in tutte le nazioni; Gerusalemme sarà calpestata dai pagani finché i tempi dei pagani non siano compiuti.
<p>25 Vi saranno segni nel sole nella luna e nelle stelle e sulla terra angoscia di popoli in ansia per il fragore del mare e dei flutti
<p>26 mentre gli uomini moriranno per la paura e per l’attesa di ciò che dovrà accadere sulla terra. <i>Le potenze dei cieli</i> infatti saranno sconvolte.
<p>27 Allora vedranno <i>il Figlio dell’uomo venire su una nube</i> con grande potenza e gloria.
<p>28 Quando cominceranno ad accadere queste cose risollevatevi e alzate il capo perché la vostra liberazione è vicina».
<p>29 E disse loro una parabola: «Osservate la pianta di fico e tutti gli alberi:
<p>30 quando già germogliano capite voi stessi guardandoli che ormai l’estate è vicina.
<p>31 Così anche voi: quando vedrete accadere queste cose sappiate che il regno di Dio è vicino.
<p>32 In verità io vi dico: non passerà questa generazione prima che tutto avvenga.
<p>33 Il cielo e la terra passeranno ma le mie parole non passeranno.
<p>34 State attenti a voi stessi che i vostri cuori non si appesantiscano in dissipazioni ubriachezze e affanni della vita e che quel giorno non vi piombi addosso all’improvviso;
<p>35 come un laccio infatti esso si abbatterà sopra tutti coloro che abitano sulla faccia di tutta la terra.
<p>36 Vegliate in ogni momento pregando perché abbiate la forza di sfuggire a tutto ciò che sta per accadere e di comparire davanti al Figlio dell’uomo».
<p>37 Durante il giorno insegnava nel tempio; la notte usciva e pernottava all’aperto sul monte detto degli Ulivi.
<p>38 E tutto il popolo di buon mattino andava da lui nel tempio per ascoltarlo.
<h4>22</h4>
<p>1 Si avvicinava la festa degli Azzimi chiamata Pasqua
<p>2 e i capi dei sacerdoti e gli scribi cercavano in che modo toglierlo di mezzo ma temevano il popolo.
<p>3 Allora Satana entrò in Giuda, detto Iscariota che era uno dei Dodici.
<p>4 Ed egli andò a trattare con i capi dei sacerdoti e i capi delle guardie sul modo di consegnarlo a loro.
<p>5 Essi si rallegrarono e concordarono di dargli del denaro.
<p>6 Egli fu d’accordo e cercava l’occasione propizia per consegnarlo a loro di nascosto dalla folla.
<p>7 Venne il giorno degli Azzimi nel quale si doveva immolare la Pasqua.
<p>8 Gesù mandò Pietro e Giovanni dicendo: «Andate a preparare per noi perché possiamo mangiare la Pasqua».
<p>9 Gli chiesero: «Dove vuoi che prepariamo?».
<p>10 Ed egli rispose loro: «Appena entrati in città vi verrà incontro un uomo che porta una brocca d’acqua; seguitelo nella casa in cui entrerà.
<p>11 Direte al padrone di casa: “Il Maestro ti dice: Dov’è la stanza in cui posso mangiare la Pasqua con i miei discepoli?”.
<p>12 Egli vi mostrerà al piano superiore una sala grande e arredata; lì preparate».
<p>13 Essi andarono e trovarono come aveva detto loro e prepararono la Pasqua.
<p>14 Quando venne l’ora prese posto a tavola e gli apostoli con lui
<p>15 e disse loro: «Ho tanto desiderato mangiare questa Pasqua con voi prima della mia passione
<p>16 perché io vi dico: non la mangerò più finché essa non si compia nel regno di Dio».
<p>17 E ricevuto un calice rese grazie e disse: «Prendetelo e fatelo passare tra voi,
<p>18 perché io vi dico: da questo momento non berrò più del frutto della vite, finché non verrà il regno di Dio».
<p>19 Poi prese il pane rese grazie lo spezzò e lo diede loro dicendo: «Questo è il mio corpo che è dato per voi; fate questo in memoria di me».
<p>20 E dopo aver cenato fece lo stesso con il calice dicendo: «Questo calice è la nuova alleanza nel mio sangue che è versato per voi».
<p>21 «Ma ecco la mano di colui che mi tradisce è con me sulla tavola.
<p>22 Il Figlio dell’uomo se ne va secondo quanto è stabilito ma guai a quell’uomo dal quale egli viene tradito!».
<p>23 Allora essi cominciarono a domandarsi l’un l’altro chi di loro avrebbe fatto questo.
<p>24 E nacque tra loro anche una discussione: chi di loro fosse da considerare più grande.
<p>25 Egli disse: «I re delle nazioni le governano e coloro che hanno potere su di esse sono chiamati benefattori.
<p>26 Voi però non fate così ma chi tra voi è più grande diventi come il più giovane e chi governa come colui che serve.
<p>27 Infatti chi è più grande chi sta a tavola o chi serve? Non è forse colui che sta a tavola? Eppure io sto in mezzo a voi come colui che serve.
<p>28 Voi siete quelli che avete perseverato con me nelle mie prove
<p>29 e io preparo per voi un regno come il Padre mio l’ha preparato per me
<p>30 perché mangiate e beviate alla mia mensa nel mio regno. E siederete in trono a giudicare le dodici tribù d’Israele.
<p>31 Simone Simone ecco: Satana vi ha cercati per vagliarvi come il grano;
<p>32 ma io ho pregato per te perché la tua fede non venga meno. E tu una volta convertito conferma i tuoi fratelli».
<p>33 E Pietro gli disse: «Signore con te sono pronto ad andare anche in prigione e alla morte».
<p>34 Gli rispose: «Pietro io ti dico: oggi il gallo non canterà prima che tu per tre volte abbia negato di conoscermi».
<p>35 Poi disse loro: «Quando vi ho mandato senza borsa né sacca né sandali vi è forse mancato qualcosa?». Risposero: «Nulla».
<p>36 Ed egli soggiunse: «Ma ora chi ha una borsa la prenda e così chi ha una sacca; chi non ha spada venda il mantello e ne compri una.
<p>37 Perché io vi dico: deve compiersi in me questa parola della Scrittura: <i>E fu annoverato tra gli empi</i>. Infatti tutto quello che mi riguarda volge al suo compimento».
<p>38 Ed essi dissero: «Signore ecco qui due spade». Ma egli disse: «Basta!».
<p>39 Uscì e andò come al solito al monte degli Ulivi; anche i discepoli lo seguirono.
<p>40 Giunto sul luogo disse loro: «Pregate per non entrare in tentazione».
<p>41 Poi si allontanò da loro circa un tiro di sasso cadde in ginocchio e pregava dicendo:
<p>42 «Padre se vuoi allontana da me questo calice! Tuttavia non sia fatta la mia ma la tua volontà».
<p>43 Gli apparve allora un angelo dal cielo per confortarlo.
<p>44 Entrato nella lotta pregava più intensamente e il suo sudore diventò come gocce di sangue che cadono a terra.
<p>45 Poi rialzatosi dalla preghiera andò dai discepoli e li trovò che dormivano per la tristezza.
<p>46 E disse loro: «Perché dormite? Alzatevi e pregate per non entrare in tentazione».
<p>47 Mentre ancora egli parlava ecco giungere una folla; colui che si chiamava Giuda uno dei Dodici li precedeva e si avvicinò a Gesù per baciarlo.
<p>48 Gesù gli disse: «Giuda con un bacio tu tradisci il Figlio dell’uomo?».
<p>49 Allora quelli che erano con lui vedendo ciò che stava per accadere dissero: «Signore dobbiamo colpire con la spada?».
<p>50 E uno di loro colpì il servo del sommo sacerdote e gli staccò l’orecchio destro.
<p>51 Ma Gesù intervenne dicendo: «Lasciate! Basta così!». E toccandogli l’orecchio lo guarì.
<p>52 Poi Gesù disse a coloro che erano venuti contro di lui capi dei sacerdoti capi delle guardie del tempio e anziani: «Come se fossi un ladro siete venuti con spade e bastoni.
<p>53 Ogni giorno ero con voi nel tempio e non avete mai messo le mani su di me; ma questa è l’ora vostra e il potere delle tenebre».
<p>54 Dopo averlo catturato lo condussero via e lo fecero entrare nella casa del sommo sacerdote. Pietro lo seguiva da lontano.
<p>55 Avevano acceso un fuoco in mezzo al cortile e si erano seduti attorno; anche Pietro sedette in mezzo a loro.
<p>56 Una giovane serva lo vide seduto vicino al fuoco e guardandolo attentamente disse: «Anche questi era con lui».
<p>57 Ma egli negò dicendo: «O donna non lo conosco!».
<p>58 Poco dopo un altro lo vide e disse: «Anche tu sei uno di loro!». Ma Pietro rispose: «O uomo non lo sono!».
<p>59 Passata circa un’ora un altro insisteva: «In verità anche questi era con lui; infatti è Galileo».
<p>60 Ma Pietro disse: «O uomo non so quello che dici». E in quell’istante mentre ancora parlava un gallo cantò.
<p>61 Allora il Signore si voltò e fissò lo sguardo su Pietro e Pietro si ricordò della parola che il Signore gli aveva detto: «Prima che il gallo canti oggi mi rinnegherai tre volte».
<p>62 E uscito fuori pianse amaramente.
<p>63 E intanto gli uomini che avevano in custodia Gesù lo deridevano e lo picchiavano,
<p>64 gli bendavano gli occhi e gli dicevano: «Fa’ il profeta! Chi è che ti ha colpito?».
<p>65 E molte altre cose dicevano contro di lui insultandolo.
<p>66 Appena fu giorno si riunì il consiglio degli anziani del popolo con i capi dei sacerdoti e gli scribi; lo condussero davanti al loro sinedrio
<p>67 e gli dissero: «Se tu sei il Cristo dillo a noi». Rispose loro: «Anche se ve lo dico non mi crederete;
<p>68 se vi interrogo non mi risponderete.
<p>69 Ma d’ora in poi il Figlio dell’uomo siederà alla destra della potenza di Dio».
<p>70 Allora tutti dissero: «Tu dunque sei il Figlio di Dio?». Ed egli rispose loro: «Voi stessi dite che io lo sono».
<p>71 E quelli dissero: «Che bisogno abbiamo ancora di testimonianza? L’abbiamo udito noi stessi dalla sua bocca».
<h4>23</h4>
<p>1 Tutta l’assemblea si alzò lo condussero da Pilato
<p>2 e cominciarono ad accusarlo: «Abbiamo trovato costui che metteva in agitazione il nostro popolo impediva di pagare tributi a Cesare e affermava di essere Cristo re».
<p>3 Pilato allora lo interrogò: «Sei tu il re dei Giudei?». Ed egli rispose: «Tu lo dici».
<p>4 Pilato disse ai capi dei sacerdoti e alla folla: «Non trovo in quest’uomo alcun motivo di condanna».
<p>5 Ma essi insistevano dicendo: «Costui solleva il popolo insegnando per tutta la Giudea dopo aver cominciato dalla Galilea, fino a qui».
<p>6 Udito ciò Pilato domandò se quell’uomo era Galileo
<p>7 e saputo che stava sotto l’autorità di Erode lo rinviò a Erode che in quei giorni si trovava anch’egli a Gerusalemme.
<p>8 Vedendo Gesù Erode si rallegrò molto. Da molto tempo infatti desiderava vederlo per averne sentito parlare e sperava di vedere qualche miracolo fatto da lui.
<p>9 Lo interrogò, facendogli molte domande ma egli non gli rispose nulla.
<p>10 Erano presenti anche i capi dei sacerdoti e gli scribi e insistevano nell’accusarlo.
<p>11 Allora anche Erode con i suoi soldati lo insultò si fece beffe di lui gli mise addosso una splendida veste e lo rimandò a Pilato.
<p>12 In quel giorno Erode e Pilato diventarono amici tra loro; prima infatti tra loro vi era stata inimicizia.
<p>13 Pilato riuniti i capi dei sacerdoti le autorità e il popolo
<p>14 disse loro: «Mi avete portato quest’uomo come agitatore del popolo. Ecco io l’ho esaminato davanti a voi, ma non ho trovato in quest’uomo nessuna delle colpe di cui lo accusate;
<p>15 e neanche Erode: infatti ce l’ha rimandato. Ecco egli non ha fatto nulla che meriti la morte.
<p>16 Perciò, dopo averlo punito lo rimetterò in libertà». [
<p>17 ]
<p>18 Ma essi si misero a gridare tutti insieme: «Togli di mezzo costui! Rimettici in libertà Barabba!».
<p>19 Questi era stato messo in prigione per una rivolta scoppiata in città e per omicidio.
<p>20 Pilato parlò loro di nuovo perché voleva rimettere in libertà Gesù .
<p>21 Ma essi urlavano: «Crocifiggilo! Crocifiggilo!».
<p>22 Ed egli per la terza volta disse loro: «Ma che male ha fatto costui? Non ho trovato in lui nulla che meriti la morte. Dunque, lo punirò e lo rimetterò in libertà».
<p>23 Essi però insistevano a gran voce chiedendo che venisse crocifisso e le loro grida crescevano.
<p>24 Pilato allora decise che la loro richiesta venisse eseguita.
<p>25 Rimise in libertà colui che era stato messo in prigione per rivolta e omicidio e che essi richiedevano e consegnò Gesù al loro volere.
<p>26 Mentre lo conducevano via fermarono un certo Simone di Cirene che tornava dai campi e gli misero addosso la croce da portare dietro a Gesù .
<p>27 Lo seguiva una grande moltitudine di popolo e di donne che si battevano il petto e facevano lamenti su di lui.
<p>28 Ma Gesù voltandosi verso di loro disse: «Figlie di Gerusalemme non piangete su di me ma piangete su voi stesse e sui vostri figli.
<p>29 Ecco verranno giorni nei quali si dirà: “Beate le sterili i grembi che non hanno generato e i seni che non hanno allattato”.
<p>30 Allora cominceranno a <i>dire ai monti</i>: <i>“Cadete su di noi!”</i> <i>e alle colline: “Copriteci!”</i>.
<p>31 Perché se si tratta così il legno verde che avverrà del legno secco?».
<p>32 Insieme con lui venivano condotti a morte anche altri due, che erano malfattori.
<p>33 Quando giunsero sul luogo chiamato Cranio vi crocifissero lui e i malfattori uno a destra e l’altro a sinistra.
<p>34 Gesù diceva: «Padre perdona loro perché non sanno quello che fanno». <i>Poi dividendo le sue vesti le tirarono a sorte.</i>
<p>35 Il popolo stava a vedere; i capi invece lo deridevano dicendo: «Ha salvato altri! Salvi se stesso se è lui il Cristo di Dio l’eletto».
<p>36 Anche i soldati lo deridevano gli si accostavano per porgergli dell’aceto
<p>37 e dicevano: «Se tu sei il re dei Giudei salva te stesso».
<p>38 Sopra di lui c’era anche una scritta: «Costui è il re dei Giudei».
<p>39 Uno dei malfattori appesi alla croce lo insultava: «Non sei tu il Cristo? Salva te stesso e noi!».
<p>40 L’altro invece lo rimproverava dicendo: «Non hai alcun timore di Dio tu che sei condannato alla stessa pena?
<p>41 Noi giustamente perché riceviamo quello che abbiamo meritato per le nostre azioni; egli invece non ha fatto nulla di male».
<p>42 E disse: «Gesù ricòrdati di me quando entrerai nel tuo regno».
<p>43 Gli rispose: «In verità io ti dico: oggi con me sarai nel paradiso».
<p>44 Era già verso mezzogiorno e si fece buio su tutta la terra fino alle tre del pomeriggio,
<p>45 perché il sole si era eclissato. Il velo del tempio si squarciò a metà.
<p>46 Gesù gridando a gran voce disse: «Padre <i>nelle tue mani consegno il mio spirito</i>». Detto questo spirò.
<p>47 Visto ciò che era accaduto il centurione dava gloria a Dio dicendo: «Veramente quest’uomo era giusto».
<p>48 Così pure tutta la folla che era venuta a vedere questo spettacolo ripensando a quanto era accaduto se ne tornava battendosi il petto.
<p>49 Tutti i suoi conoscenti e le donne che lo avevano seguito fin dalla Galilea stavano da lontano a guardare tutto questo.
<p>50 Ed ecco vi era un uomo di nome Giuseppe membro del sinedrio buono e giusto.
<p>51 Egli non aveva aderito alla decisione e all’operato degli altri. Era di Arimatea una città della Giudea e aspettava il regno di Dio.
<p>52 Egli si presentò a Pilato e chiese il corpo di Gesù .
<p>53 Lo depose dalla croce lo avvolse con un lenzuolo e lo mise in un sepolcro scavato nella roccia nel quale nessuno era stato ancora sepolto.
<p>54 Era il giorno della Parasceve e già splendevano le luci del sabato.
<p>55 Le donne che erano venute con Gesù dalla Galilea seguivano Giuseppe; esse osservarono il sepolcro e come era stato posto il corpo di Gesù
<p>56 poi tornarono indietro e prepararono aromi e oli profumati. Il giorno di sabato osservarono il riposo come era prescritto.
<h4>24</h4>
<p>1 Il primo giorno della settimana al mattino presto esse si recarono al sepolcro portando con sé gli aromi che avevano preparato.
<p>2 Trovarono che la pietra era stata rimossa dal sepolcro
<p>3 e entrate non trovarono il corpo del Signore Gesù .
<p>4 Mentre si domandavano che senso avesse tutto questo ecco due uomini presentarsi a loro in abito sfolgorante.
<p>5 Le donne, impaurite tenevano il volto chinato a terra ma quelli dissero loro: «Perché cercate tra i morti colui che è vivo?
<p>6 Non è qui è risorto. Ricordatevi come vi parlò quando era ancora in Galilea
<p>7 e diceva: “Bisogna che il Figlio dell’uomo sia consegnato in mano ai peccatori sia crocifisso e risorga il terzo giorno”».
<p>8 Ed esse si ricordarono delle sue parole
<p>9 e tornate dal sepolcro annunciarono tutto questo agli Undici e a tutti gli altri.
<p>10 Erano Maria Maddalena Giovanna e Maria madre di Giacomo. Anche le altre che erano con loro, raccontavano queste cose agli apostoli.
<p>11 Quelle parole parvero a loro come un vaneggiamento e non credevano ad esse.
<p>12 Pietro tuttavia si alzò corse al sepolcro e chinatosi vide soltanto i teli. E tornò indietro pieno di stupore per l’accaduto.
<p>13 Ed ecco in quello stesso giorno due di loro erano in cammino per un villaggio di nome èmmaus distante circa undici chilometri da Gerusalemme
<p>14 e conversavano tra loro di tutto quello che era accaduto.
<p>15 Mentre conversavano e discutevano insieme Gesù in persona si avvicinò e camminava con loro.
<p>16 Ma i loro occhi erano impediti a riconoscerlo.
<p>17 Ed egli disse loro: «Che cosa sono questi discorsi che state facendo tra voi lungo il cammino?». Si fermarono col volto triste;
<p>18 uno di loro di nome Clèopa gli rispose: «Solo tu sei forestiero a Gerusalemme! Non sai ciò che vi è accaduto in questi giorni?».
<p>19 Domandò loro: «Che cosa?». Gli risposero: «Ciò che riguarda Gesù il Nazareno che fu profeta potente in opere e in parole davanti a Dio e a tutto il popolo;
<p>20 come i capi dei sacerdoti e le nostre autorità lo hanno consegnato per farlo condannare a morte e lo hanno crocifisso.
<p>21 Noi speravamo che egli fosse colui che avrebbe liberato Israele; con tutto ciò sono passati tre giorni da quando queste cose sono accadute.
<p>22 Ma alcune donne, delle nostre ci hanno sconvolti; si sono recate al mattino alla tomba
<p>23 e non avendo trovato il suo corpo sono venute a dirci di aver avuto anche una visione di angeli i quali affermano che egli è vivo.
<p>24 Alcuni dei nostri sono andati alla tomba e hanno trovato come avevano detto le donne ma lui non l’hanno visto».
<p>25 Disse loro: «Stolti e lenti di cuore a credere in tutto ciò che hanno detto i profeti!
<p>26 Non bisognava che il Cristo patisse queste sofferenze per entrare nella sua gloria?».
<p>27 E cominciando da Mosè e da tutti i profeti spiegò loro in tutte le Scritture ciò che si riferiva a lui.
<p>28 Quando furono vicini al villaggio dove erano diretti egli fece come se dovesse andare più lontano.
<p>29 Ma essi insistettero: «Resta con noi perché si fa sera e il giorno è ormai al tramonto». Egli entrò per rimanere con loro.
<p>30 Quando fu a tavola con loro, prese il pane recitò la benedizione lo spezzò e lo diede loro.
<p>31 Allora si aprirono loro gli occhi e lo riconobbero. Ma egli sparì dalla loro vista.
<p>32 Ed essi dissero l’un l’altro: «Non ardeva forse in noi il nostro cuore mentre egli conversava con noi lungo la via quando ci spiegava le Scritture?».
<p>33 Partirono senza indugio e fecero ritorno a Gerusalemme dove trovarono riuniti gli Undici e gli altri che erano con loro
<p>34 i quali dicevano: «Davvero il Signore è risorto ed è apparso a Simone!».
<p>35 Ed essi narravano ciò che era accaduto lungo la via e come l’avevano riconosciuto nello spezzare il pane.
<p>36 Mentre essi parlavano di queste cose Gesù in persona stette in mezzo a loro e disse: «Pace a voi!».
<p>37 Sconvolti e pieni di paura credevano di vedere un fantasma.
<p>38 Ma egli disse loro: «Perché siete turbati e perché sorgono dubbi nel vostro cuore?
<p>39 Guardate le mie mani e i miei piedi: sono proprio io! Toccatemi e guardate; un fantasma non ha carne e ossa come vedete che io ho».
<p>40 Dicendo questo mostrò loro le mani e i piedi.
<p>41 Ma poiché per la gioia non credevano ancora ed erano pieni di stupore disse: «Avete qui qualche cosa da mangiare?».
<p>42 Gli offrirono una porzione di pesce arrostito;
<p>43 egli lo prese e lo mangiò davanti a loro.
<p>44 Poi disse: «Sono queste le parole che io vi dissi quando ero ancora con voi: bisogna che si compiano tutte le cose scritte su di me nella legge di Mosè nei Profeti e nei Salmi».
<p>45 Allora aprì loro la mente per comprendere le Scritture
<p>46 e disse loro: «Così sta scritto: il Cristo patirà e risorgerà dai morti il terzo giorno,
<p>47 e nel suo nome saranno predicati a tutti i popoli la conversione e il perdono dei peccati, cominciando da Gerusalemme.
<p>48 Di questo voi siete testimoni.
<p>49 Ed ecco io mando su di voi colui che il Padre mio ha promesso; ma voi restate in città finché non siate rivestiti di potenza dall’alto».
<p>50 Poi li condusse fuori verso Betània e alzate le mani li benedisse.
<p>51 Mentre li benediceva si staccò da loro e veniva portato su in cielo.
<p>52 Ed essi si prostrarono davanti a lui; poi tornarono a Gerusalemme con grande gioia
<p>53 e stavano sempre nel tempio lodando Dio.

<h4>1</h4>
<p>1 Paolo servo di Dio e apostolo di Gesù Cristo per portare alla fede quelli che Dio ha scelto e per far conoscere la verità che è conforme a un’autentica religiosità,
<p>2 nella speranza della vita eterna - promessa fin dai secoli eterni da Dio il quale non mente,
<p>3 e manifestata al tempo stabilito nella sua parola mediante la predicazione a me affidata per ordine di Dio nostro salvatore -
<p>4 a Tito mio vero figlio nella medesima fede: grazia e pace da Dio Padre e da Cristo Gesù nostro salvatore.
<p>5 Per questo ti ho lasciato a Creta: perché tu metta ordine in quello che rimane da fare e stabilisca alcuni presbìteri in ogni città secondo le istruzioni che ti ho dato.
<p>6 Ognuno di loro sia irreprensibile marito di una sola donna e abbia figli credenti non accusabili di vita dissoluta o indisciplinati.
<p>7 Il vescovo infatti come amministratore di Dio deve essere irreprensibile: non arrogante non collerico non dedito al vino non violento non avido di guadagni disonesti,
<p>8 ma ospitale amante del bene assennato giusto santo padrone di sé
<p>9 fedele alla Parola degna di fede che gli è stata insegnata perché sia in grado di esortare con la sua sana dottrina e di confutare i suoi oppositori.
<p>10 Vi sono infatti soprattutto fra quelli che provengono dalla circoncisione molti insubordinati, chiacchieroni e ingannatori.
<p>11 A questi tali bisogna chiudere la bocca perché sconvolgono intere famiglie insegnando a scopo di guadagno disonesto quello che non si deve insegnare.
<p>12 Uno di loro proprio un loro profeta ha detto: «I Cretesi sono sempre bugiardi brutte bestie e fannulloni».
<p>13 Questa testimonianza è vera. Perciò correggili con fermezza, perché vivano sani nella fede
<p>14 e non diano retta a favole giudaiche e a precetti di uomini che rifiutano la verità.
<p>15 Tutto è puro per chi è puro ma per quelli che sono corrotti e senza fede nulla è puro: sono corrotte la loro mente e la loro coscienza.
<p>16 Dichiarano di conoscere Dio ma lo rinnegano con i fatti essendo abominevoli e ribelli e incapaci di fare il bene.
<h4>2</h4>
<p>1 Tu però insegna quello che è conforme alla sana dottrina.
<p>2 Gli uomini anziani siano sobri dignitosi saggi saldi nella fede nella carità e nella pazienza.
<p>3 Anche le donne anziane abbiano un comportamento santo: non siano maldicenti né schiave del vino; sappiano piuttosto insegnare il bene
<p>4 per formare le giovani all’amore del marito e dei figli,
<p>5 a essere prudenti caste dedite alla famiglia buone sottomesse ai propri mariti perché la parola di Dio non venga screditata.
<p>6 Esorta ancora i più giovani a essere prudenti
<p>7 offrendo te stesso come esempio di opere buone: integrità nella dottrina dignità
<p>8 linguaggio sano e irreprensibile, perché il nostro avversario resti svergognato non avendo nulla di male da dire contro di noi.
<p>9 Esorta gli schiavi a essere sottomessi ai loro padroni in tutto; li accontentino e non li contraddicano
<p>10 non rubino ma dimostrino fedeltà assoluta per fare onore in tutto alla dottrina di Dio nostro salvatore.
<p>11 è apparsa infatti la grazia di Dio che porta salvezza a tutti gli uomini
<p>12 e ci insegna a rinnegare l’empietà e i desideri mondani e a vivere in questo mondo con sobrietà, con giustizia e con pietà
<p>13 nell’attesa della beata speranza e della manifestazione della gloria del nostro grande Dio e salvatore Gesù Cristo.
<p>14 Egli ha dato se stesso per noi, per riscattarci da ogni iniquità e formare per sé un popolo puro che gli appartenga pieno di zelo per le opere buone.
<p>15 Questo devi insegnare raccomandare e rimproverare con tutta autorità. Nessuno ti disprezzi!
<h4>3</h4>
<p>1 Ricorda loro di essere sottomessi alle autorità che governano di obbedire di essere pronti per ogni opera buona;
<p>2 di non parlare male di nessuno di evitare le liti di essere mansueti, mostrando ogni mitezza verso tutti gli uomini.
<p>3 Anche noi un tempo eravamo insensati disobbedienti corrotti schiavi di ogni sorta di passioni e di piaceri vivendo nella malvagità e nell’invidia odiosi e odiandoci a vicenda.
<p>4 Ma quando apparvero la bontà di Dio salvatore nostro,<br/> e il suo amore per gli uomini,
<p>5 egli ci ha salvati,<br/> non per opere giuste da noi compiute,<br/> ma per la sua misericordia,<br/> con un’acqua che rigenera e rinnova nello Spirito Santo,
<p>6 che Dio ha effuso su di noi in abbondanza<br/> per mezzo di Gesù Cristo salvatore nostro,
<p>7 affinché giustificati per la sua grazia,<br/> diventassimo nella speranza eredi della vita eterna.
<p>8 Questa parola è degna di fede e perciò voglio che tu insista su queste cose, perché coloro che credono a Dio si sforzino di distinguersi nel fare il bene. Queste cose sono buone e utili agli uomini.
<p>9 Evita invece le questioni sciocche le genealogie le risse e le polemiche intorno alla Legge perché sono inutili e vane.
<p>10 Dopo un primo e un secondo ammonimento sta’ lontano da chi è fazioso
<p>11 ben sapendo che persone come queste sono fuorviate e continuano a peccare condannandosi da sé.
<p>12 Quando ti avrò mandato àrtema o Tìchico cerca di venire subito da me a Nicòpoli perché là ho deciso di passare l’inverno.
<p>13 Provvedi con cura al viaggio di Zena il giurista e di Apollo perché non manchi loro nulla.
<p>14 Imparino così anche i nostri a distinguersi nel fare il bene per le necessità urgenti in modo da non essere gente inutile.
<p>15 Ti salutano tutti coloro che sono con me. Saluta quelli che ci amano nella fede. La grazia sia con tutti voi!

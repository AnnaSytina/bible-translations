<h4>1</h4>
<p>1 павел, зван апостол Иисус Христов волею Божиею, и сосфен брат.
<p>2 церкви Божиеи сущеи в коринфe, освященным о Христe Иисусe, званным святым, со всeми призывающими имя Господа нашего Иисуса Христа, во всяком мeстe, тeх же и нашем.
<p>3 благодать вам и мир от Бога Отца нашего, и Господа Иисуса Христа.
<p>4 благодарю Бога моего всегда о вас, о благодати Божиеи даннeи вам о Христe Иисусe.
<p>5 яко во всем обогатистеся о нем, во всяком словe и всяком разумe,
<p>6 якоже свидeтельство Христово извeстися в вас.
<p>7 яко вам не лишитися ни во едином даровании, чающым откровения Господа нашего Иисуса Христа,
<p>8 иже и утвердит вас даже до конца неповинных в день Господа нашего Иисуса Христа.
<p>9 вeрен Бог, имже звани бысте во общение сына его Иисуса Христа, Господа нашего.
<p>10 молю же вы, братие, именем Господа нашего Иисуса Христа, да тожде глаголете вси, и да не будут в вас распри, да будете же утверждени в томже разумeнии и в тоиже мысли.
<p>11 возвeстися бо ми о вас, братие моя, посланым от хлоиса (от домашних хлоиса), яко рвения в вас суть.
<p>12 глаголю же се, яко кииждо вас глаголет. аз убо есмь павлов, аз же аполлосов, аз же кифин, аз же Христов.
<p>13 еда раздeлися Христос, еда павел распятся по вас, или во имя павлово крестистеся,
<p>14 благодарю Бога, яко ни единаго от вас крестих, точию криспа и гаиа.
<p>15 да не кто речет, яко в мое имя крестих.
<p>16 крестих же и стефанинов дом. прочее не вeм, аще кого иного крестих.
<p>17 не посла бо мене Христос крестити, но благовeстити, не в премудрости слова, да не испразднится крт Христов.
<p>18 слово бо крестное погибающым убо юродство есть, а спасаемым нам сила Божия есть.
<p>19 писано бо есть. погублю премудрость премудрых, и разум разумных отвергу.
<p>20 гдe премудр, гдe книжник, гдe совопросник вeка сего, не обуи ли Бог премудрость мира сего,
<p>21 понеже бо в премудрости Божиеи не разумe мир премудростию Бога, благоизволил Бог буистовм проповeди спасти вeрующих.
<p>22 понеже и иудее знамения просят, и еллини премудрости ищут.
<p>23 мы же проповeдуем Христа распята, иудеем убо соблазн, еллином же безумие,
<p>24 самeм же званным иудеем же и еллином, Христа, Божию силу и Божию премудрость.
<p>25 зане буее Божие премудрeе человeк есть. и немощное Божие крeпчае человeк есть.
<p>26 видите бо звание ваше, братие. яко не мнози премудри по плоти, не мнози сильни, не мнози благородни.
<p>27 но буяя мира избра Бог, да премудрыя посрамит. и немощная мира избра Бог, да посрамит крeпкая.
<p>28 и худородная мира и уничиженная избра Бог, и не сущая, да сущая упразднит.
<p>29 яко да не похвалится всяка плоть пред Богом.
<p>30 из негоже вы есте о Христe Иисусe, иже бысть нам премудрость от Бога, правда же и освящение и избавление,
<p>31 да, якоже пишется. хваляися, о Господe да хвалится.
<h4>2</h4>
<p>1 и аз пришед к вам, братие, приидох не по превосходному словеси или премудрости возвeщая вам свидeтельство Божие.
<p>2 не судих бо вeдeти что в вас, точию Иисуса Христа, и сего распята.
<p>3 и аз в немощи и страсe и трепетe мнозe бых в вас.
<p>4 и слово мое и проповeдь моя не в препрeтельных человeческия премудрости словесeх, но в явлении духа и силы.
<p>5 да вeра ваша не в мудрости человeчестeи, но в силe Божиеи будет.
<p>6 премудрость же глаголем в совершенных. премудрость же не вeка сего, ни князеи вeка сего престающих.
<p>7 но глаголем премудрость Божию в таинe сокровенную, юже пред устави Бог прежде вeк в славу нашу.
<p>8 юже никтоже от князеи вeка сего разумe. аще бо быша разумeли, не быша Господа славы распяли.
<p>9 но якоже есть писано. ихже око не видe, и ухо не слыша, и на сердце человeку не взыдоша, яже уготова Бог любящым его.
<p>10 нам же Бог открыл есть духом своим. дух бо вся испытует, и глубины Божия.
<p>11 кто бо вeсть от человeк, яже в человeцe, точию дух человeка, живущии в нем, такожде и Божия никтоже вeсть, точию дух Божии.
<p>12 мы же не духа мира сего прияхом, но духа иже от Бога, да вeмы яже от Бога дарованная нам.
<p>13 яже и глаголем не в наученых человeческия премудрости словесeх, но в наученых духа стаго, духовная духовными сразсуждающе.
<p>14 душевен же человeк не приемлет яже духа Божия. юродство бо ему есть, и не может разумeти, зане духовнe востязуется.
<p>15 духовныи же востязует убо вся, а сам (тои) ни от единаго востязуется.
<p>16 кто бо разумe ум Господень, иже из яснит и, мы же ум Христов имамы.
<h4>3</h4>
<p>1 и аз, братие, не могох вам глаголати яко духовным, но яко плотяным, яко младенцем о Христe.
<p>2 млеком вы напоих, а не брашном. ибо не у можасте, но ниже еще можете нынe.
<p>3 еще бо плотстии есте. идeже бо в вас зависти и рвения и распри, не плотстии ли есте, и по человeку ходите,
<p>4 егда бо глаголет кто. аз убо есмь павлов, другии же. аз аполлосов. не плотстии ли есте,
<p>5 кто убо есть павел, кто же ли аполлос, но точию служителие, имиже вeровасте, и комуждо якоже Господь даде.
<p>6 аз насадих, аполлос напои, Бог же возрасти.
<p>7 тeмже ни насаждаяи есть что, ни напаяяи, но возращаяи Бог.
<p>8 насаждаяи же и напаяяи едино еста. кииждо же свою мзду приимет по своему труду.
<p>9 Богу бо есмы споспeшницы. Божие тяжание, Божие здание есте.
<p>10 по благодати Божиеи даннeи мнe, яко премудр архитектон основание положих, ин же назидает. кииждо же да блюдет, како назидает.
<p>11 основания бо инаго никтоже может положити паче лежащаго, еже есть Иисус Христос.
<p>12 аще ли кто назидает на основании сем злато, сребро, камение честное, дрова, сeно, тростие.
<p>13 когождо дeло явлено будет. день бо явит, зане огнем открывается. и когождо дeло, яковоже есть, огнь искусит.
<p>14 (и) егоже аще дeло пребудет, еже назда, мзду приимет.
<p>15 (а) егоже дeло сгорит, отщетится. сам же спасется, такожде якоже огнем.
<p>16 не вeсте ли, яко храм Божии есте, и дух Божии живет в вас,
<p>17 аще кто Божии храм растлит, растлит сего Бог. храм бо Божии свят есть, иже есте вы.
<p>18 никтоже себе да прельщает. аще кто мнится мудр быти в вас в вeцe сем, буи да бывает, яко да премудр будет.
<p>19 премудрость бо мира сего, буиство у Бога есть. писано бо есть. запинаяи премудрым в коварствe их.
<p>20 и паки. Господь вeсть помышления человeческа (мудрых), яко суть суетна.
<p>21 тeмже никтоже да хвалится в человeцeх. вся бо ваша суть.
<p>22 аще павел, или аполлос, или кифа, или мир, или живот, или смерть, или настоящая, или будущая, вся ваша суть.
<p>23 вы же Христовы, Христос же Божии.
<h4>4</h4>
<p>1 тако нас да непщует человeк, яко слуг Христовых и строителеи таин Божиих.
<p>2 а еже прочее ищется в строителех, да вeрен кто обрящется.
<p>3 мнe же не велико есть, да от вас истяжуся, или от человeческаго дне (суда). но ни сам себе востязую.
<p>4 ничесоже бо в себe свeм. но ни о сем оправдаюся. востязуяи же мя, Господь есть.
<p>5 тeмже прежде времене ничтоже судите, дондеже приидет Господь, иже во свeтe приведет таиная тьмы и обявит совeты сердечныя. и тогда похвала будет комуждо от Бога.
<p>6 сия же, братие (моя), преобразих на себе и аполлоса вас ради, да от наю научитеся не паче написанных мудрствовати, да не един по единому гордитеся на другаго.
<p>7 кто бо тя разсуждает, что же имаши, егоже нeси приял, аще же и приял еси, что хвалишися яко не прием,
<p>8 се сыти есте, се обогатистеся, без нас воцаристеся. и о дабы воцарилися есте, да и мы быхом с вами цартсвовали.
<p>9 мню бо, яко Бог ны посланники послeдния яви, яко насмертники. зане позор быхом миру и агглом и человeком.
<p>10 мы (убо) буи Христа ради, вы же мудри о Христe. мы немощни, вы же крeпцы. вы славни, мы же безчестни.
<p>11 до нынeшняго часа и алчем, и жаждем, и наготуем, и страждем, и скитаемся,
<p>12 и труждаемся, дeлающе своими руками. укоряеми, благословляем. гоними, терпим.
<p>13 хулими, утeшаемся (молим). якоже отреби миру быхом, всeм попрание доселe.
<p>14 не срамляя вас сия пишу, но якоже чада моя возлюбленная наказую.
<p>15 аще бо (и) многи пeстуны имате о Христe, но не многи отцы. о Христe бо Иисусe благовeствованием аз вы родих.
<p>16 молю же вас. подобни мнe бываите, якоже аз Христу.
<p>17 сего ради послах к вам тимофеа, иже ми есть чадо возлюблено и вeрно о Господe, иже вам воспомянет пути моя, яже о Христe Иисусe, якоже вездe и во всякои церкви учу.
<p>18 яко не грядущу ми к вам, разгордeшася нeцыи.
<p>19 прииду же скоро к вам, аще Господь восхощет, и уразумeю не слово разгордeвшихся, но силу.
<p>20 не в словеси бо царство Божие, но в силe.
<p>21 что хощете, с палицею ли прииду к вам, или с любовию и духом кротости,
<h4>5</h4>
<p>1 отнюд слышится в вас блужение, и таково блужение, яковоже ни во языцeх именуется, яко нeкоему имeти жену отчую.
<p>2 и вы разгордeсте, и не паче плакасте, да изьмется от среды вас содeявыи дeло сие.
<p>3 зане аз убо аще не у вас сыи тeлом, ту же живыи духом, уже судих, яко тамо сыи. содeявшаго сице сие,
<p>4 о имени Господа нашего Иисуса Христа собравшымся вам и моему духу, с силою Господа нашего Иисуса Христа,
<p>5 предати таковаго сатанe во измождение плоти, да дух спасется в день Господа нашего Иисуса Христа.
<p>6 не добра похвала ваша. не вeсте ли, яко мал квас все смeшение квасит,
<p>7 очистите убо ветхии квас, да будете ново смeшение, якоже есте безквасни. ибо пасха наша за ны пожрен бысть Христос.
<p>8 тeмже да празднуем не в квасe ветсe, ни в квасe злобы и лукавства, но в безквасиих чистоты и истины.
<p>9 писах вам в послании, не примeшатися блудником.
<p>10 и не всяко блудником мира сего, или лихоимцем, или хищником, или идолослужителем. понеже убо должнибы есте были от мира сего изыти.
<p>11 нынe же писах вам не примeшатися, аще нeкии, брат именуемь, будет блудник, или лихоимец, или идолослужитель, или досадитель, или пияница, или хищник. с таковым ниже ясти.
<p>12 что бо ми и внeшних судити. не внутренних ли вы судите,
<p>13 внeшних же Бог судит. и изьмите злаго от вас самeх.
<h4>6</h4>
<p>1 смeет ли кто от вас, вещь имeя ко иному, судитися от неправедных, а не от святых,
<p>2 не вeсте ли, яко стии мирови имут судити, и аще вами суд приимет мир, недостоини есте судищем худым,
<p>3 не вeсте ли, яко аггелов судити имамы, а не точию житеиских,
<p>4 житеиская бо судища аще имате, уничиженных в церкви, сих посаждаете.
<p>5 к сраму вам глаголю. тако ли нeсть в вас мудр ни един, иже может разсудити между братии своих,
<p>6 но брат с братом судится, и то пред невeрными.
<p>7 уже убо отнюд вам срам есть, яко тяжбы имате между собою. почто не паче обидими есте, почто не паче лишени бываете,
<p>8 но вы сами обидите и лишаете, да еще братию.
<p>9 или не вeсте, яко неправедницы царствия Божия не наслeдят, не льстите себе. ни блудницы, ни идолослужители, ни прелюбодeи, ни сквернители, ни малакии, ни мужеложницы,
<p>10 ни лихоимцы, ни татие, ни пияницы, ни досадители, ни хищницы царствия Божия не наслeдят.
<p>11 и сими убо нeцыи бeсте. но омыстеся, но освятистеся, но оправдистеся именем Господа нашего Иисуса Христа и духом Бога нашего.
<p>12 вся ми лeть суть, но не вся на пользу. вся ми лeть суть, но не аз обладан буду от чего.
<p>13 брашна чреву, и чрево брашном. Бог же и сие и сия упразднит. тeло же не блужению, но гви, и Господь тeлу.
<p>14 Бог же и Господа воздвиже, и нас воздвигнет силою своею.
<p>15 не вeсте ли, яко тeлеса ваша удове Христовы суть, вземь ли убо уды Христовы, сотворю уды блудничи, да не будет.
<p>16 или не вeсте, яко прилeпляяися сквернодeицe едино тeло есть с блудодeицею, будета бо, рече, оба в плоть едину.
<p>17 прилeпляяися же Господеви един дух есть с Господем.
<p>18 бeгаите блудодeяния. всяк бо грeх, егоже аще сотворит человeк, кромe тeла есть. а блудяи, во свое тeло согрeшает.
<p>19 или не вeсте, яко тeлеса ваша храм живущаго в вас стаго духа суть, егоже имате от Бога, и нeсте свои,
<p>20 куплени бо есте цeною. прославите убо Бога в тeлесeх ваших и в душах ваших, яже суть Божия.
<h4>7</h4>
<p>1 а о нихже писасте ми, добро человeку женe не прикасатися.
<p>2 но блудодeяния ради кииждо свою жену да имать, и каяждо жена своего мужа да имать.
<p>3 женe муж должную любовь да воздает. такожде и жена мужу.
<p>4 жена своим тeлом не владeет, но муж. такожде и муж своим тeлом не владeет, но жена.
<p>5 не лишаите себе друг друга, точию по согласию до времене, да пребываете в постe и молитвe. и паки вкупe собираитеся, да не искушает вас сатана невоздержанием вашим.
<p>6 сие же глаголю по совeту, а не по повелeнию.
<p>7 хощу бо, да вси человeцы будут якоже и аз. но кииждо свое дарование имать от Бога, ов убо сице, ов же сице.
<p>8 глаголю же безбрачным и вдовицам. добро им есть, аще пребудут якоже и аз.
<p>9 аще ли не удержатся, да посягают. лучше бо есть женитися, нежели разжизатися.
<p>10 а оженившымся завeщаваю не аз, но Господь. женe от мужа не разлучатися.
<p>11 аще ли же и разлучится, да пребывает безбрачна, или да смирится с мужем своим. и мужу жены не отпущати.
<p>12 прочым же аз глаголю, а не Господь. аще которыи брат жену имать невeрну, и та благоволит жити с ним, да не оставляет ея.
<p>13 и жена аще имать мужа невeрна, и тои благоволит жити с нею, да не оставляет его.
<p>14 святится бо муж невeрен о женe вeрнe, и святится жена невeрна о мужи вeрнe. иначе бо чада ваша нечиста были бы, нынe же свята суть.
<p>15 аще ли невeрныи отлучается, да разлучится. не поработися бо брат или сестра в таковых. в мир бо призва нас Господь Бог.
<p>16 что бо вeси, жено, аще мужа спасеши, или что вeси, мужу, аще жену спасеши,
<p>17 точию коемуждо якоже раздeлил есть Бог, кииждо якоже призван бысть Господем, тако да ходит. и тако во всeх церквах повелeваю.
<p>18 во обрeзании ли кто призван бысть, да не отторгнется (да не творит себe необрeзания). в необрeзании ли кто призван бысть, да не обрeзуется.
<p>19 обрeзание ничтоже есть, и необрeзание ничтоже есть, но соблюдение заповeдеи Божиих.
<p>20 кииждо в звании, в немже призван бысть, в том да пребывает.
<p>21 раб ли призван был еси, да не нерадиши (да не печалишися). но аще и можеши свободен быти, больше поработи себе.
<p>22 призванныи бо о Господe раб, свободник Господень есть. такожде и призванныи свободник, раб есть Христов.
<p>23 цeною куплени есте. не будите раби человeком.
<p>24 кииждо в немже призван бысть, братие, в том да пребывает пред Богом.
<p>25 о дeвах же повелeния Господня не имам. совeт же даю, яко помилован от Господа вeрен быти.
<p>26 мню убо сие добро быти за настоящую нужду, яко добро человeку тако быти.
<p>27 привязался ли еси женe, не ищи разрeшения. отрeшился ли еси жены, не ищи жены.
<p>28 аще ли же и оженишися, не согрeшил еси. и аще посягнет дeва, не согрeшила есть. скорбь же плоти имeти будут таковии. аз же вы щажду.
<p>29 сие же глаголю, братие, яко время прекращено есть прочее, да и имущии жены, якоже не имущии будут.
<p>30 и плачущиися, якоже не плачущии. и радующиися, якоже не радующеся. и купующии, яко не содержаще.
<p>31 и требующии мира сего, яко не требующе. преходит бо образ мира сего.
<p>32 хощу же вас безпечальных быти. не оженивыися печется о Господних, како угодити Господеви.
<p>33 а оженивыися печется о мирских, како угодити женe. раздeлися жена и дeва.
<p>34 непосягшая печется о Господних, како угодити Господви, да будет свята и тeлом и духом. а посягшая печется о мирских, како угодити мужу.
<p>35 сие же на пользу вам самeм глаголю. не да сило вам наложу, но к благообразию и благоприступанию Господеви безмолвну.
<p>36 аще ли же кто без образити о дeвe своеи непщует, аще есть превозрастна, и тако должна есть быти. еже хощет, да творит. не согрeшает, аще посягнет.
<p>37 а иже стоит твердо сердцем, не имыи нужды, власть же имать о своеи воли, и се разсудил есть в сердцe своем, блюсти дeву свою, добрe творит.
<p>38 тeмже и вдаяи браку свою дeву, добрe творит. и не вдаяи, лучше творит.
<p>39 жена привязана есть законом, в елико время живет муж ея. аще же умрет муж ея, свободна есть, за негоже хощет, посягнути, точию о Господe.
<p>40 блаженнeиша же есть, аще тако пребудет, по моему совeту. мнюся бо и аз духа Божия имeти.
<h4>8</h4>
<p>1 о идоложертвенных же вeмы. яко вси разум имамы. разум убо кичит, а любы созидает.
<p>2 аще ли кто мнится вeдeти что, не у что разумe, якоже подобает разумeти.
<p>3 аще же кто любит Бога, сеи познан бысть от него.
<p>4 о ядении же идоложертвенных вeмы, яко идол ничтоже есть в мирe, и яко никтоже Бог ин, токмо един.
<p>5 аще бо и суть глаголемии бози, или на небеси, или на земли. якоже суть бози мнози и господие мнози.
<p>6 но нам един Бог Отец, из негоже вся, и мы у него. и един Господь Иисус Христос, имже вся, и мы тeм.
<p>7 но не во всeх разум. нeцыи же совeстию идольскою даже доселe якоже идоложертвенное ядят, и совeсть их, немощна сущи, сквернится.
<p>8 брашно же нас не поставляет пред Богом. ниже бо аще ямы, избыточествуем. ниже аще не ямы, лишаемся.
<p>9 блюдите же, да не како власть ваша сия преткновение будет немощным.
<p>10 аще бо кто видит тя, имуща разум, в требищи возлежаща, не совeсть ли его, немощна сущи созиждется идоложертвенная ясти,
<p>11 и погибнет немощныи брат в твоем разумe, егоже ради Христос умре.
<p>12 такожде согрeшающе в братию и биюще их совeсть немощну сущу, во Христа согрeшаете.
<p>13 тeмже аще брашно соблазняет брата моего, не имам ясти мяса во вeки, да не соблазню брата моего.
<h4>9</h4>
<p>1 нeсмь ли апл, нeсмь ли свободь, не Иисуса Христа ли Господа нашего видeх, не дeло ли мое вы есте о Господe,
<p>2 аще иным и нeсмь апл, но обаче вам есмь. печать бо моего апостольства вы есте о Господe.
<p>3 мои отвeт востязующым мене сеи есть.
<p>4 еда не имамы власти ясти и пити,
<p>5 еда не имамы власти сестру жену водити, яко и прочии апли, и братия Господня, и кифа,
<p>6 или един аз и варнава не имамы власти еже не дeлати,
<p>7 кто воинствует своими оброки когда, или кто насаждает виноград, и от плода его не яст, или кто пасет стадо, и от млека стада не яст,
<p>8 еда по человeку сия глаголю, не и закон ли сия глаголет,
<p>9 в моисеовe бо законe писано. да не заградиши устну вола молотяща. еда о волeх радит Бог,
<p>10 или нас ради всяко глаголет, нас бо ради написася, яко о надежди должен есть оряи орати, и молотяи с надеждею своего упования причащатися.
<p>11 аще мы духовная сeяхом вам, велико ли, аще мы ваша тeлесная пожнем,
<p>12 аще инии власти вашея причащаются, не паче ли мы, но не сотворихом по области сеи. но вся терпим, да не прекращение кое дамы благовeствованию Христову.
<p>13 не вeсте ли, яко дeлающии священная, от святилища ядят, и служащии олтарю, со олтарем дeлятся,
<p>14 тако и Господь повелe проповeдающым благовeстие, от благовeстия жити.
<p>15 аз же ни едино сотворих от сих. не писах же сия, да тако будет о мнe. добрeе бо мнe паче умрети, нежели похвалу мою кто да испразднит.
<p>16 аще бо благовeствую, нeсть ми похвалы. нужда бо ми належит. горе же мнe есть, аще не благовeствую.
<p>17 аще убо волею сие творю, мзду имам. аще же неволею, строение ми есть предано.
<p>18 кая убо ми есть мзда, да благовeствуяи без мзды положу благовeстие Христово, во еже не творити ми по области моеи в благовeствовании.
<p>19 свободен бо сыи от всeх, всeм себе поработих, да множаишыя приобрящу.
<p>20 бых иудеем яко иудеи, да иудеи приобрящу. подзаконным яко подзаконен, да подозаконныя приобрящу.
<p>21 беззаконным яко беззаконен, не сыи беззаконник Богу, но законник Христу, да приобрящу беззаконныя.
<p>22 бых немощным яко немощен, да немощныя приобрящу. всeм бых вся, да всяко нeкия спасу.
<p>23 сие же творю за благовeстие, да сообщник ему буду.
<p>24 не вeсте ли, яко текущии в позорищи, вси убо текут, един же приемлет почесть, тако тецыте, да постигнете.
<p>25 всяк же подвизаяися, от всeх воздержится. и они убо да истлeнен вeнец приимут, мы же неистлeнен.
<p>26 аз убо тако теку, не яко безвeстно. тако подвизаюся, не яко воздух бияи.
<p>27 но умерщвляю тeло мое и порабощаю, да не како, иным проповeдуя, сам неключимь буду.
<h4>10</h4>
<p>1 не хощу же вас не вeдeти, братие, яко отцы наши вси под облаком быша, и вси сквозe море проидоша.
<p>2 и вси в моисеа крестишася во облацe и в мори.
<p>3 и вси тожде брашно духовное ядоша.
<p>4 и вси тожде пиво духовное пиша. пияху бо от духовнаго послeдующаго камене. камень же бe Христос.
<p>5 но не во множаиших их благоволи Бог. поражени бо быша в пустыни.
<p>6 сия же образы нам быша, яко не быти нам похотником злых, якоже и они похотeша.
<p>7 ни идолослужители бываите, якоже нeцыи от них, якоже есть писано. сeдоша людие ясти и пити, и восташа играти.
<p>8 ниже соблудим, якоже нeцыи от них соблудиша, и падоша во един день двадесять три тысящы.
<p>9 ни да искушаим Христа, якоже нeцыи от них искусиша, и от змии погибоша.
<p>10 ни ропщите, якоже нeцыи от них ропташа, и погибоша от всегубителя.
<p>11 сия же вся образи прилучахуся онeм. писана же быша в научение наше, в нихже концы вeк достигоша.
<p>12 тeмже мняися стояти, да блюдется, да не падет.
<p>13 искушение вас не достиже, точию человeческое. вeрен же Бог, иже не оставит вас искуситися паче, еже можете, но сотворит со искушением и избытие, яко возмощи вам понести.
<p>14 тeмже, братие моя возлюбленная, бeгаите от идолослужения.
<p>15 яко мудрым глаголю. судите вы, еже глаголю.
<p>16 чаша благословения, юже благословляем, не общение ли крове Христовы есть, хлeб, егоже ломим, не общение ли тeла Христова есть,
<p>17 яко един хлeб, едино тeло есмы мнози. вси бо от единаго хлeба причащаемся.
<p>18 видите ииля по плоти. не ядущии ли жертвы общницы олтареви суть,
<p>19 что убо глаголю, яко идол что есть, или идоложертвенное что есть,
<p>20 но зане, яже жрут языцы, бeсом жрут, а не Богови. не хощу же вас общников быти бeсом.
<p>21 не можете чашу Господню пити и чашу бeсовскую. не можете трапезe Господнеи причащатися и трапезe бeсовстeи.
<p>22 или раздражаем Господа, еда крeпчаиши его есмы,
<p>23 вся ми лeть суть, но не вся на пользу. вся ми лeть суть, но не вся назидают.
<p>24 никтоже своего си да ищет, но еже ближняго кииждо.
<p>25 все, еже на торжищи продаемое, ядите, ничтоже сумнящеся, за совeсть.
<p>26 Господня бо земля и исполнение ея.
<p>27 аще ли кто от невeрных призывает вы, и хощете ити, все предлагаемое вам ядите, ничтоже сумнящеся, за совeсть.
<p>28 аще ли же кто вам речет. сие идоложертвенно есть. не ядите, за оного повeдавшаго и совeсть. Господня бо земля и исполнение ея.
<p>29 совeсть же глаголю не свою, но другаго. вскую бо свобода моя судится от иныя совeсти,
<p>30 аще аз благодатию причащаюся, почто хулу приемлю, о немже аз благодарю,
<p>31 аще убо ясте, аще ли пиете, аще ли ино что творите, вся в славу Божию творите.
<p>32 безпреткновени бываите иудеем и еллином и церкви Божиеи.
<p>33 якоже и аз во всем всeм угождаю, не искии своея пользы, но многих, да спасутся.
<h4>11</h4>
<p>1 подражатели мнe бываите, якоже и аз Христу.
<p>2 хвалю же вы, братие, яко вся моя помните, и якоже предах вам, предания держите.
<p>3 хощу же вас вeдeти, яко всякому мужу глава Христос есть. глава же женe, муж. глава же Христу, Бог.
<p>4 всяк муж, молитву дeя или пророчествуяи покрытою главою, срамляет главу свою.
<p>5 и всяка жена, молитву дeющая или пророчествующая откровенною главою, срамляет главу свою. едино бо есть и тожде (тожде, еже быти) остриженнeи.
<p>6 аще бо не покрывается жена, да стрижется. аще ли же срам женe стрищися или бритися, да покрывается.
<p>7 муж убо не должен есть покрывати главу, образ и слава Божия сыи. жена же слава мужу есть.
<p>8 нeсть бо муж от жены, но жена от мужа.
<p>9 ибо не создан бысть муж жены ради, но жена мужа ради.
<p>10 сего ради должна есть жена власть имeти на главe аггл ради.
<p>11 обаче ни муж без жены, ни жена без мужа, о Господe.
<p>12 якоже бо жена от мужа, сице и муж женою. вся же от Бога.
<p>13 в вас самeх судите, лeпо ли есть женe откровеннeи Богу молитися,
<p>14 или и не самое естество учит вы, яко муж убо аще власы растит, безчестие ему есть,
<p>15 жена же аще власы растит, слава еи есть, зане растeние власов вмeсто одeяния дано бысть еи.
<p>16 аще ли кто мнится спорлив быти, мы таковаго обычая не имамы, ниже церкви Божия.
<p>17 сие же завeщавая не хвалю, яко не на лучшее, но на хуждшее сбираетеся.
<p>18 первое убо, сходящымся вам в церковь, слышу в вас распри сущыя, и часть нeкую сих вeрую.
<p>19 подобает бо и ересем в вас быти, да искуснии явлени бывают в вас.
<p>20 сходящымся убо вам вкупe, нeсть Господскую вечерю ясти.
<p>21 кииждо бо свою вечерю предваряет в снeдение, и ов убо алчет, ов же упивается.
<p>22 еда бо домов не имате, во еже ясти и пити, или о церкви Божиеи нерадите, и срамляете не имущыя, что вам реку, похвалю ли вы о сем, не похвалю.
<p>23 аз бо приях от Господа, еже и предах вам, яко Господь Иисус в нощь, в нюже предан бываше, прием хлeб,
<p>24 и благодарив преломи, и рече. приимите, ядите. сие есть тeло мое, еже за вы ломимое. сие творите в мое воспоминание.
<p>25 такожде и чашу по вечери, глаголя. сия чаша новыи завeт есть в моеи крови. сие творите, елижды аще пиете, в мое воспоминание.
<p>26 елижды бо аще ясте хлeб сеи и чашу сию пиете, смерть Господню возвeщаете, дондеже приидет.
<p>27 тeмже иже аще яст хлeб сеи или пиет чашу Господню недостоинe, повинен будет тeлу и крови Господни.
<p>28 да искушает же человeк себе, и тако от хлeба да яст и от чаши да пиет.
<p>29 ядыи бо и пияи недостоинe, суд себe яст и пиет, не разсуждая тeла Господня.
<p>30 сего ради в вас мнози немощни и недужливи, и спят (усыпают) довольни.
<p>31 аще бо быхом себе разсуждали, не быхом осуждени были.
<p>32 судими же, от Господа наказуемся, да не с миром осудимся.
<p>33 тeмже, братие моя, сходящеся ясти, друг друга ждите.
<p>34 аще ли кто алчет, в дому да яст, да не в грeх сходитеся. о прочих же, егда прииду, устрою.
<h4>12</h4>
<p>1 о духовных же, братие, не хощу вас не вeдeти.
<p>2 вeсте, яко егда невeрни бeсте, ко идолом безгласным яко ведоми ведостеся.
<p>3 тeмже сказую вам, яко никтоже, духом Божиим глаголяи, речет анафема Иисуса. и никтоже может рещи Господа Иисуса, точию духом святым.
<p>4 раздeления же даровании суть, а тоижде дух.
<p>5 и раздeления служении суть, а тоижде Господь.
<p>6 и раздeления дeиств суть, а тоижде есть Бог, дeиствуяи вся во всeх.
<p>7 комуждо же дается явление духа на пользу.
<p>8 овому бо духом дается слово премудрости, иному же слово разума, о томже дсe.
<p>9 другому же вeра, тeмже духом. иному же дарования исцeлении, о томже дсe.
<p>10 другому же дeиствия сил, иному же пророчество, другому же разсуждения духовом, иному же роди языков, другому же сказания языков.
<p>11 вся же сия дeиствует един и тоижде дух, раздeляя властию коемуждо якоже хощет.
<p>12 якоже бо тeло едино есть, и уды имать многи, вси же уди единаго тeла, мнози суще, едино суть тeло. тако и Христос.
<p>13 ибо единeм духом мы вси во едино тeло крестихомся, аще иудеи, аще еллини, или раби, или свободни. и вси единeм духом напоихомся.
<p>14 ибо тeло нeсть един уд, но мнози.
<p>15 аще речет нога, яко нeсмь рука, нeсмь от тeла. еда сего ради нeсть от тeла,
<p>16 и аще речет ухо, яко нeсмь око, нeсмь от тeла. еда сего ради нeсть от тeла,
<p>17 аще все тeло око, гдe слух, аще же все слух, гдe ухание,
<p>18 нынe же положи Бог уды, единаго коегождо их в тeлеси, якоже изволи.
<p>19 аще ли быша вси един уд, гдe тeло,
<p>20 нынe же мнози убо удове, едино же тeло.
<p>21 не может же око рещи руцe. не требe ми еси. или паки глава ногама. не требe ми есте.
<p>22 но много паче, мнящиися уди тeла немощнeиши быти, нужнeиши суть.
<p>23 и ихже мним безчестнeиших быти тeла, сим честь множаишую прилагаем.
<p>24 и неблагообразнии наши благообразие множаише имут. а благообразнии наши не требe имут. но Бог раствори тeло, худeишему большу дав честь,
<p>25 да не будет распри в тeлеси, но да тожде в себe (да равно един о другом) пекутся уди.
<p>26 и аще страждет един уд, с ним страждут вси уди. аще ли же славится един уд, с ним радуются вси уди.
<p>27 вы же есте тeло Христово и уди от части.
<p>28 и овых убо положи Бог в церкви первeе аплов, второе пророков, третие учителеи. потом же силы, таже дарования исцeлении, заступления, правления, роди языков.
<p>29 еда вси апли, еда вси пророцы, еда вси учители, еда вси силы,
<p>30 еда вси дарования имут исцeлении, еда вси языки глаголют, еда вси сказуют,
<p>31 ревнуите же даровании больших. и еще по превосхождению путь вам показую.
<h4>13</h4>
<p>1 аще языки человeческими глаголю и аггльскими, любве же не имам, бых яко мeдь звенящи, или кимвал звяцаяи.
<p>2 и аще имам пророчество, и вeм таины вся и весь разум, и аще имам всю вeру, яко и горы преставляти, любве же не имам, ничтоже есмь.
<p>3 и аще раздам вся имeния моя, и аще предам тeло мое во еже сжещи е, любве же не имам, никая польза ми есть.
<p>4 любы долготерпит, милосердствует. любы не завидит. любы не превозносится, не гордится,
<p>5 не безчинствует, не ищет своих си, не раздражается, не мыслит зла,
<p>6 не радуется о неправдe, радуется же о истинe.
<p>7 вся любит (покрывает), всему вeру емлет, вся уповает, вся терпит.
<p>8 любы николиже отпадает, аще же пророчествия упразднятся, аще ли языцы умолкнут, аще разум испразднится.
<p>9 от части бо разумeваем, и от части пророчествуем.
<p>10 егда же приидет совершенное, тогда, еже от части, упразднится.
<p>11 егда бeх младенец, яко младенец глаголах, яко младенец мудрствовах, яко младенец смышлях. егда же бых муж, отвергох младенческая.
<p>12 видим убо нынe якоже зерцалом в гадании, тогда же лицем к лицу. нынe разумeю от части, тогда же познаю, якоже и познан бых.
<p>13 нынe же пребывают вeра, надежда, любы, три сия. больши же сих любы.
<h4>14</h4>
<p>1 держитеся любве. ревнуите же духовным, паче же да пророчествуете.
<p>2 глаголяи бо языки, не человeком глаголет, но Богу. никтоже бо слышит, духом же глаголет таины.
<p>3 пророчествуяи же, человeком глаголет созидание и утeшение и утверждение.
<p>4 глаголяи бо языки, себе зиждет. а пророчествуяи, церковь зиждет.
<p>5 хощу же всeх вас глаголати языки, паче же да прорицаете. болии бо пророчествуяи, нежели глаголяи языки, развe аще кто сказует, да церковь созидание приемлет.
<p>6 нынe же, братие, аще прииду к вам языки глаголя, кую вам пользу сотворю, аще вам не глаголю или во откровении, или в разумe, или в пророчествии, или в научении,
<p>7 обаче бездушная глас дающая, аще сопeль, аще гусли, аще разнствия писканием не дадят, како разумно будет пискание или гудение,
<p>8 ибо аще безвeстен глас труба даст, кто уготовится на брань,
<p>9 тако и вы аще не благоразумно слово дадите языком, како уразумeется глаголемое, будете бо на воздух глаголюще.
<p>10 толицы убо, аще ключится, роди гласов суть в мирe, и ни един их безгласен.
<p>11 аще убо не увeм силы гласа, буду глаголющему иноязычник. и глаголющии, мнe иноязычник.
<p>12 тако и вы, понеже ревнители есте духовом, яже к созиданию церкве просите (ищите), да избыточествуете.
<p>13 тeмже глаголяи языком, да молится, да сказует.
<p>14 аще бо молюся языком, дух мои молится, а ум мои без плода есть.
<p>15 что убо есть, помолюся духом, помолюся же и умом. воспою духом, воспою же и умом.
<p>16 понеже аще благословиши духом, исполняяи мeсто невeжды како речет аминь, по твоему благодарению, понеже не вeсть, что глаголеши.
<p>17 ты убо добрe благодариши, но другии не созидается.
<p>18 благодарю Бога моего, паче всeх вас языки глаголя.
<p>19 но в церкви хощу пять словес умом моим глаголати, да и ины пользую, нежели тьмы словес языком.
<p>20 братие, не дeти бываите умы. но злобою младенствуите, умы же совершени бываите.
<p>21 в законe пишет. яко иными языки и устны иными возглаголю людем сим, и ни тако послушают мене, глаголет Господь.
<p>22 тeмже языцы в знамение суть не вeрующым, но невeрным. а пророчество не невeрным, но вeрующым.
<p>23 аще убо снидется церковь вся вкупe, и вси языки глаголют, внидут же и неразумивии или невeрнии, не рекут ли, яко бeснуетеся,
<p>24 аще же вси пророчествуют, внидет же нeкии невeрен или невeжда, обличается всeми, и истязуется от всeх.
<p>25 и сице таиная сердца его явлена бывают. и тако пад ниц, поклонится Богови, возвeщая, яко воистинну Бог с вами есть.
<p>26 что убо есть, братие, егда сходитеся, кииждо вас псалом имать, учение имать, язык имать, откровение имать, сказание имать. вся же к созиданию да бывают.
<p>27 аще языком кто глаголет, по двeма, или множае по трием, и по части. и един да сказует.
<p>28 аще ли не будет сказатель, да молчит в церкви, себe же да глаголет и Богови.
<p>29 пророцы же два или трие да глаголют, и друзии да разсуждают.
<p>30 аще ли иному открыется сeдящу, первыи да молчит.
<p>31 можете бо вси по единому пророчествовати, да вси учатся и вси утeшаются.
<p>32 и дуси пророчестии пророком повинуются.
<p>33 нeсть бо нестроения Бог, но мира, яко во всeх церквах святых.
<p>34 жены вашя в церквах да молчат. не повелeся бо им глаголати, но повиноватися, якоже и закон глаголет.
<p>35 аще ли чесому научитися хотят, в дому своих мужеи да вопрошают. срамно бо есть женe в церкви глаголати.
<p>36 или от вас слово Божие изыде, или вас единых достиже,
<p>37 аще кто мнится пророк быти или духовен, да разумeет, яже пишу вам, зане Господни суть заповeди.
<p>38 аще ли кто не разумeет, да не разумeвает.
<p>39 тeмже, братие моя, ревнуите еже пророчествовати, и еже глаголати языки не возбраняите.
<p>40 вся же благообразно и по чину да бывают.
<h4>15</h4>
<p>1 сказую же вам, братие, благовeствование, еже благовeстих вам, еже и приясте, в немже и стоите,
<p>2 имже и спасаетеся, кацeм словом благовeстих вам, аще содержите. развe аще не всуе вeровасте.
<p>3 предах бо вам исперва, еже и приях, яко Христос умре грeх наших ради, по писанием.
<p>4 и яко погребен бысть, и яко воста в третии день, по писанием.
<p>5 и яко явися кифe, таже единонадесятим.
<p>6 потом же явися болe пяти сот братиям единою, от нихже множаишии пребывают доселe, нeцыи же и почиша.
<p>7 потом же явися иакову, таже аплом всeм.
<p>8 послeди же всeх, яко нeкоему извергу, явися и мнe.
<p>9 аз бо есмь мнии аплов, иже нeсмь достоин нарещися апл, зане гоних церковь Божию.
<p>10 благодатию же Божиею есмь, еже есмь. и благодать его, яже во мнe, не тща бысть, но паче всeх их потрудихся. не аз же, но благодать Божия, яже со мною.
<p>11 аще убо аз, аще ли они, тако проповeдуем, и тако вeровасте.
<p>12 аще же Христос проповeдуется, яко из мертвых воста, како глаголют нeцыи в вас, яко воскресeния мертвых нeсть,
<p>13 и аще воскресeния мертвых нeсть, то ни Христос воста.
<p>14 аще же Христос не воста, тще убо проповeдание наше, тща же и вeра ваша.
<p>15 обрeтаемся же и лжесвидeтеле Божии, яко послушествовахом на Бога, яко воскреси Христа, егоже не воскреси, аще убо мертвии не востают.
<p>16 аще бо мертвии не востают, то ни Христос воста.
<p>17 аще же Христос не воста, суетна вeра ваша. еще есте во грeсeх ваших.
<p>18 убо и умершии о Христe, погибоша.
<p>19 и аще в животe сем точию уповающе есмы во Христа, окаяннeиши всeх человeк есмы.
<p>20 нынe же Христос воста от мертвых, начаток умершым бысть.
<p>21 понеже бо человeком смерть бысть, и человеком воскресeние мертвых.
<p>22 якоже бо о адамe вси умирают, такожде и о Христe вси оживут.
<p>23 кииждо же во своем чину. начаток Христос, потом же Христу вeровавшии, в пришествии его.
<p>24 таже кончина, егда предаст царство Богу и Отцу, егда испразднит всяко начальство и всяку власть и силу.
<p>25 подобает бо ему царствовати, дондеже положит вся враги под ногама своима.
<p>26 послeднии же враг испразднится смерть.
<p>27 вся бо покори под нозe его. внегда же рещи, яко вся покорена суть ему, явe, яко развe покоршаго ему вся.
<p>28 егда же покорит ему всяческая, тогда и сам Сын покорится покоршему ему всяческая, да будет Бог всяческая во всeх.
<p>29 понеже что сотворят крестящиися мертвых ради, аще отнюд мертвии не востают, что и крещаются мертвых ради,
<p>30 почто же и мы бeды приемлем на всяк час,
<p>31 по вся дни умираю. тако ми ваша похвала, братие, юже имам о Христe Иисусe Господe нашем.
<p>32 аще бо по человeку со звeрем боряхся в ефесe, кая ми польза, аще мертвии не востают, да ямы и пием, утрe бо умрем.
<p>33 не льститеся. тлят обычаи благи бесeды злы.
<p>34 истрезвитеся праведно и не согрeшаите. невeдeние бо Божие нeцыи имут, к сраму вам глаголю.
<p>35 но речет нeкто. како востанут мертвии, коим же тeлом приидут,
<p>36 безумне, ты еже сeеши, не оживет, аще не умрет.
<p>37 и еже сeеши, не тeло будущее сeеши, но голо зерно, аще случится, пшеницы или иного от прочих.
<p>38 Бог же дает ему тeло, якоже восхощет, и коемуждо сeмени свое тeло.
<p>39 не всяка плоть таже плоть. но ина убо плоть человeком, ина же плоть скотом, ина же рыбам, ина же птицам.
<p>40 и тeлеса небесная, и тeлеса земная. но ина убо небесным слава, и ина земным.
<p>41 ина слава солнцу, и ина слава лунe, и ина слава звeздам. звeзда бо от звeзды разнствует во славe.
<p>42 такожде и воскресeние мертвых. сeется в тлeние, востает в нетлeнии.
<p>43 сeется не в честь, востает в славe. сeется в немощи, востает в силe.
<p>44 сeется тeло душевное, востает тeло духовное. есть тeло душевное, и есть тeло духовное.
<p>45 тако и писано есть. бысть первыи человeк адам в душу живу, послeднии адам в дух животворящь.
<p>46 но не прежде духовное, но душевное, потом же духовное.
<p>47 первыи человeк от земли, перстен. вторыи человек Господь с нбсе.
<p>48 яков перстныи, такови и перстнии. и яков нбныи, тацы же и нбнии.
<p>49 и якоже облекохомся во образ перстнаго, да облечемся и во образ нбнаго.
<p>50 сие же глаголю, братие, яко плоть и кровь царствия Божия наслeдити не могут, ниже тлeние нетлeния наслeдствует.
<p>51 се таину вам глаголю. вси бо не успнем, вси же измeнимся
<p>52 вскорe, во мгновении ока, в послeднеи трубe. вострубит бо, и мертвии востанут нетлeнни, и мы измeнимся.
<p>53 подобает бо тлeнному сему облещися в нетлeние, и мертвенному сему облещися в безсмертие.
<p>54 егда же тлeнное сие облечется в нетлeние и смертное сие облечется в безсмертие, тогда будет слово написанное. пожерта бысть смерть побeдою.
<p>55 гдe ти, смерте, жало, гдe ти, аде, побeда,
<p>56 жало же смерти, грeх. сила же грeха, закон.
<p>57 Богу же благодарение, давшему нам побeду Господем нашим Иисус Христом.
<p>58 тeмже, братие моя возлюбленная, тверди бываите, непоступни, избыточествующе в дeлe Господни всегда, вeдяще, яко труд ваш нeсть тощь пред Господем.
<h4>16</h4>
<p>1 о милостыни же, яже ко святым, якоже устроих церквам галатииским, тако и вы сотворяите.
<p>2 по единeи от суббот кииждо вас да полагает у себе сохраняя, еже аще что благопоспeшится. да, не егда прииду, тогда собрания бывают.
<p>3 егда же прииду, ихже аще искусите, с посланьми сих послю отнести благодать вашу во иерлим.
<p>4 аще же достоино будет и мнe ити, со мною поидут.
<p>5 прииду же к вам, егда македонию преиду. македонию бо прохожду.
<p>6 у вас же, аще случится мнe, пребуду, или и озимeю, да вы мя проводите, аможе аще поиду.
<p>7 не хощу бо вас нынe в мимохождении видeти. уповаю же время нeкое пребыти у вас, аще Господь повелит.
<p>8 пребуду же во ефесe до пентикостии.
<p>9 дверь бо ми отверзеся велика и поспeшна, и сопротивнии мнози.
<p>10 аще же приидет тимофеи, блюдите, да без страха будет у вас. дeло бо Господне дeлает, якоже и аз.
<p>11 да никтоже убо его уничижит. проводите же его с миром, да приидет ко мнe. жду бо его с братиею.
<p>12 о аполлосe же братe. много молих его, да приидет к вам с братиею. и всяко не бe воля, да нынe приидет. приидет же, егда упразднится.
<p>13 бодрствуите, стоите в вeрe, мужаитеся, утверждаитеся.
<p>14 вся вам любовию да бывают.
<p>15 молю же вы, братие. вeсте дом стефанинов, яко есть начаток ахаии, и в служение святым учиниша себе.
<p>16 да и вы повинуитеся таковым и всякому споспeшствующу и труждающуся.
<p>17 возрадовахся же о пришествии стефаниновe и фуртунатовe и ахаиковe, яко ваше лишение сии исполниша.
<p>18 упокоиша бо мои дух и ваш. познаваите убо таковыя.
<p>19 цeлуют вы церкви асииския. цeлуют вы о Господe много акила и прискилла с домашнею их церковию.
<p>20 цeлуют вы братия вся. цeлуите друг друга лобзанием святым.
<p>21 цeлование моею рукою павлею.
<p>22 аще кто не любит Господа Иисуса Христа, да будет проклят, маран афа (Господь наш прииде. (сирскии глас).
<p>23 благодать Господа нашего Иисуса Христа с вами,
<p>24 и любы моя со всeми вами о Христe Иисусe. аминь.

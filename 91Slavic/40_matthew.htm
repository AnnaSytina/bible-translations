<h4>1</h4>
<p>1 Книга родства Иисуса Христа, сына Давидова, сына Авраамля.
<p>2 Авраам роди исаака. Исаак же роди иакова. Иаков же роди иуду и братию его.
<p>3 Иуда же роди фареса и зару от фамары. Фарес же роди есрома. Есром же роди арама.
<p>4 Арам же роди аминадава. Аминадав же роди наассона. Наассон же роди салмона.
<p>5 Салмон же роди вооза от рахавы. Вооз же роди овида от руфы. Овид же роди иессеа.
<p>6 Иессей же роди давида царя. Давид же царь роди соломона от уриины.
<p>7 Соломон же роди ровоама. Ровоам же роди авию. Авиа же роди асу.
<p>8 Аса же роди иосафата. Иосафат же роди иорама. Иорам же роди озию.
<p>9 Озиа же роди иоафама. Иоафам же роди ахаза. Ахаз же роди езекию.
<p>10 Езекиа же роди манассию. Манассиа же роди амона. Амон же роди иосию.
<p>11 Иосиа же роди иехонию и братию его, в преселение вавилонское <font color='#7a8080'>[Ст. 11 в нeкиих греч.: иосиа же роди иоакима и братию его. Иоаким же роди иехонию в преселение вавилонское.]</font>
<p>12 По преселении же вавилонстeм, иехониа роди салафииля. Салафииль же роди зоровавеля.
<p>13 Зоровавель же роди авиуда. Авиуд же роди елиакима. Елиаким же роди азора.
<p>14 Азор же роди садока. Садок же роди ахима. Ахим же роди елиуда.
<p>15 Елиуд же роди елеазара. Елеазар же роди матфана. Матфан же роди иакова.
<p>16 Иаков же роди иосифа, мужа мариина, из неяже родися Иисус, глаголемый Христос.
<p>17 Всeх же родоов от авраама до давида родове четыренадесяте: и от давида до преселения вавилонскаго родове четыренадесяте: и от преселения вавилонскаго до Христа родове четыренадесяте.
<p>18 Иисус Христово рождество сице бe: обрученнeй бо бывши Матери его марии иосифови, прежде даже не Сынитися има, обрeтеся имущи во чревe от духа свята.
<p>19 Иосиф же муж ея, првдн сый и не хотя ея обличити, восхотe тай пустити ю.
<p>20 Сия же ему помыслившу, се, ангел Господень во снe явися ему, глаголя: иосифе, сыне давидов, не убойся прияти мариам жены твоея: рождшеебося в ней, от Духа есть свята:
<p>21 родит же Сына, и наречеши имя ему Иисус: той бо спасет люди своя от грeх их.
<p>22 Сие же все бысть, да сбудется реченное от Господа пророком, глаголющим:
<p>23 се, дeва во чревe приимет и родит Сына, и нарекут имя ему еммануил, еже есть сказаемо: с нами Бог.
<p>24 Востав же иосиф от сна, сотвори якоже повелe ему ангел Господень, и прият жену свою,
<p>25 и не знаяше ея, дондеже роди Сына своего первенца, и нарече имя ему Иисус.
<h4>2</h4>
<p>1 Иисусу же рождшуся в вифлеемe иудейстeм во дни ирода царя, се, волсви от восток приидоша во иерусалим, глаголюще:
<p>2 гдe есть рождейся царь иудеиский? видeхом бо звeзду его на востоцe и приидохом поклонитися ему.
<p>3 Слышав же ирод царь смутися, и весь иерусалим с ним.
<p>4 И собрав вся первосвященники и книжники людския, вопрошаше от них: гдe Христос раждается?
<p>5 Они же рекоша ему: в вифлеемe иудейстeм, тако бо писано есть пророком:
<p>6 и ты, вифлееме, земле иудова, ни чимже менши еси во владыках иудовых: из тебе бо изыдет вождь, иже упасет люди моя Израиля.
<p>7 Тогда ирод тай призва волхвы, и испытоваше от них время явльшияся звeзды,
<p>8 и послав их в вифлеем, рече: шедше испытайте извeстно о отрочати: егда же обрящете, возвeстите ми, яко да и аз шед поклонюся ему.
<p>9 Они же послушавше царя, идоша. И се, звeзда, юже видeша на востоцe, идяше пред ними, дондеже пришедши ста верху, идeже бe отроча.
<p>10 Видeвше же звeзду, возрадовашася радостию велиею зeло,
<p>11 и пришедше в храмину, видeша отроча с мариею Материю его, и падше поклонишася ему: и отверзше сокровища своя, принесоша ему дары, злато и ливан и смирну.
<p>12 И вeсть приемше во снe не возвратитися ко ироду, иным путем отидоша во страну свою.
<p>13 Отшедшым же им, се, ангел Господень во снe явися иосифу, глаголя: востав поими отроча и Матерь его, и бeжи во египет, и буди тамо, дондеже реку ти: хощет бо ирод искати отрочате, да погубит е.
<p>14 Он же востав, поят отроча и Матерь его нощию, и отиде во египет,
<p>15 и бe тамо до умертвия иродова: да сбудется реченное от Господа пророком, глаголющим: от египта воззвах Сына моего.
<p>16 Тогда ирод видeв, яко поруган бысть от волхвов, разгнeвася зeло и послав изби вся дeти сущыя в вифлеемe и во всeх предeлeх его, от двою лeту и нижайше, по времени, еже извeстно испыта от волхвов.
<p>17 Тогда сбыстся реченное иеремием пророком, глаголющим:
<p>18 глас в рамe слышан бысть, плачь и рыдание и вопль мног: рахиль плачущися чад своих, и не хотяше утeшитися, яко не суть.
<p>19 Умершу же ироду, се, ангел Господень во снe явися иосифу во египтe,
<p>20 глаголя: востав поими отроча и Матерь его и иди в землю Израилеву, изомроша бо ищущии души отрочате.
<p>21 Он же востав, поят отроча и Матерь его и прииде в землю Израилеву.
<p>22 Слышав же, яко архелай царствует во иудеи вмeсто ирода отца своего, убояся тамо ити: вeсть же приемь во cнe, отиде в предeлы галилейския.
<p>23 И пришед вселися во градe нарицаемeм назарет: яко да сбудется реченное пророки, яко назорей наречется.
<h4>3</h4>
<p>1 Во дни же оны прииде иоанн креститель, проповeдая в пустыни иудейстeй
<p>2 и глаголя: покайтеся, приближибося царствие небeсное.
<p>3 Сей бо есть рeченный исаием пророком, глаголющим: глас вопиющаго в пустыни: уготовайте путь Господень, правы творите стези его.
<p>4 Сам же иоанн имяше ризу свою от влас вельблуждь, и пояс усмен о чреслeх своих: Сынeдь же его бe пружие и мед дивий.
<p>5 Тогда исхождаше к нему иерусалима, и вся иудеа, и вся страна иорданская,
<p>6 и крещахуся во иорданe от него, исповeдающе грeхи своя.
<p>7 Видeв же (иоанн) многи фарисеи и саддукеи грядущыя на крещение его, рече им: рождения ехиднова, кто сказа вам бeжати от будущаго гнeва?
<p>8 сотворите убо плод достоин покаяния,
<p>9 и не начинайте глаголати в себe: отца имамы авраама: глаголю бо вам, яко может Бог от камения сего воздвигнути чада аврааму:
<p>10 уже бо и сeкира при корени древа лежит: всяко убо древо, еже не творит плода добра, посeкаемо бывает и во огнь вметаемо:
<p>11 аз убо крещаю вы водою в покаяние: грядый же по мнe крeплий мене есть, емуже нeсмь достоин сапоги понести: той вы крестит духом святым и огнем:
<p>12 емуже лопата в руцe его, и отребит гумно свое, и соберет пшеницу свою в житницу, плевы же сожжет огнем негасающим.
<p>13 Тогда приходит Иисус от галилеи на иордан ко иоанну креститися от него.
<p>14 Иоанн же возбраняше ему, глаголя: аз требую тобою креститися, и ты ли грядеши ко мнe?
<p>15 Отвeщав же Иисус рече к нему: остави нынe: тако бо подобает нам исполнити всяку правду. Тогда остави его.
<p>16 И крестився Иисус взыде абие от воды: и се, отверзошася ему небеса, и видe духа Божия сходяща яко голубя и грядуща на него.
<p>17 И се, глас с небесе глаголя: сей есть Сын мой возлюбленный, о немже благоволих.
<h4>4</h4>
<p>1 Тогда Иисус возведен бысть духом в пустыню искуситися от диавола,
<p>2 и постився дний четыредесять и нощий четыредесять, послeди взалка.
<p>3 И приступль к нему искуситель рече: аще Сын еси Божий, рцы, да камение сие хлeбы будут.
<p>4 Он же отвeщав рече: писано есть: не о хлeбe единeм жив будет человeк, но о всяцeм глаголe исходящем изо уст Божиих.
<p>5 Тогда поят его диавол во святый град, и постави его на крилe церковнeм,
<p>6 и глагола ему: аще Сын еси Божий, верзися низу: писано бо есть, яко ангелом своим заповeсть о тебe (сохранити тя), и на руках возмут тя, да не когда преткнеши о камень ногу твою.
<p>7 Рече (же) ему Иисус: паки писано есть: не искусиши Господа Бога твоего.
<p>8 Паки поят его диавол на гору высоку зeло, и показа ему вся царствия мира и славу их,
<p>9 и глагола ему: сия вся тебe дам, аще пад поклонишимися.
<p>10 Тогда глагола ему Иисус: иди за мною, сатано: писано бо есть: Господу Богу твоему поклонишися и тому единому послужиши.
<p>11 Тогда остави его диавол, и се, ангели приступиша и служаху ему.
<p>12 Слышав же Иисус, яко иоанн предан бысть, отиде в галилею,
<p>13 и оставль назарет, пришед вселися в капернаум в поморие, в предeлeх завулоних и неффалимлих:
<p>14 да сбудется реченное исаием пророком, глаголющим:
<p>15 земля завулоня и земля неффалимля, путь моря об он пол иордана, галилеа язык,
<p>16 людие седящии во тмe видeша свeт велий, и сeдящым в странe и сeни смертнeй, свeт возсия им.
<p>17 Оттолe начат Иисус проповeдати и глаголати: покайтеся, приближися бо царство небeсное.
<p>18 Ходя же при мори галилейстeм, видe два брата, симона глаголемаго петра, и андреа брата его, вметающа мрежи в море, бeста бо рыбаря:
<p>19 и глагола има: грядита по мнe, и сотворю вы ловца человeком.
<p>20 Она же абие оставльша мрежи, по нем идоста.
<p>21 И прешед оттуду, видe ина два брата, иакова зеведеева, и иоанна брата его, в корабли с зеведеом отцем ею, завязующа мрежи своя, и воззва я.
<p>22 Она же абие оставльша корабль и отца своего, по нем идоста.
<p>23 И прохождаше всю галилею Иисус, учя на сонмищах их и проповeдая евангелие царствия, исцeляя всяк недуг и всяку язю в людех.
<p>24 И изыде слух его по всей сирии: и приведоша к нему вся болящыя, различными недуги и страстьми одержимы, и бeсны, и мeсячныя, и разслабленныя (жилами): и исцeли их.
<p>25 И по нем идоша народи мнози от галилеи и десяти град, и от иерусалима и иудеи, и со онаго полу иордана.
<h4>5</h4>
<p>1 Узрeв же народы, взыде на гору: и сeдшу ему, приступиша к нему ученицы его.
<p>2 И отверз уста своя, учаше их, глаголя:
<p>3 блажени нищии духом: яко тeх есть царствие небeсное.
<p>4 Блажени плачущии: яко тии утeшатся.
<p>5 Блажени кротцыи: яко тии наслeдят землю.
<p>6 Блажени алчущии и жаждущии правды: яко тии насытятся.
<p>7 Блажени милостивии: яко тии помиловани будут.
<p>8 Блажени честии срдцем: яко тии Бога узрят.
<p>9 Блаажени миротворцы: яко тии Сынове Божии нарекутся.
<p>10 Блаажени изгнани правды ради: яко тeх есть царствие небeсное.
<p>11 Блаажени есте, егда поносят вам, и ижденут, и рекут всяк зол глагол на вы лжуще, мене ради:
<p>12 радуйтеся и веселитеся, яко мзда ваша многа на небесeх: тако бо изгнаша пророки, иже (бeша) прежде вас.
<p>13 Вы есте соль земли: аще же соль обуяет, чим осолится? ни во чтоже будет ктому, точию да изсыпана будет вон и попираема человeки.
<p>14 Вы есте свeт мира: не может град укрытися верху горы стоя:
<p>15 ниже вжигают свeтилника и поставляют его под спудом, но на свeщницe, и свeтит всeм, иже в храминe (суть).
<p>16 Тако да просвeтится свeт ваш пред человeки, яко да видят ваша добрая дeла и прославят Отца вашего, иже на небесeх.
<p>17 (Да) не мните, яко приидох разорити закон, или пророки: не приидох разорити, но исполнити.
<p>18 Аминь бо глаголю вам: дондеже прейдет небо и земля, иота едина, или едина черта не прейдет от закона, дондеже вся будут.
<p>19 Иже аще разорит едину заповeдий сих малых и научит тако человeки, мний наречется в царствии небeснeм: а иже сотворит и научит, сей велий наречется в царствии небeснeм.
<p>20 Глаголю бо вам, яко аще не избудет правда ваша паче книжник и фарисей, не внидете в царствие небeсное.
<p>21 Слышасте, яко речено бысть древним: не убиеши: иже (бо) аще убиет, повинен есть суду.
<p>22 Аз же глаголю вам, яко всяк гнeваяйся на брата своего всуе повинен есть суду: иже бо аще речет брату своему: рака, повинен есть сонмищу: а иже речет: уроде, повинен есть гееннe огненнeй.
<p>23 Аще убо принесеши дар твой ко олтарю и ту помянеши, яко брат твой имать нeчто на тя:
<p>24 остави ту дар твой пред олтарем и шед прежде смирися с братом твоим, и тогда пришед принеси дар твой.
<p>25 Буди увeщаваяся с соперником твоим скоро, дондеже еси на пути с ним, да не предаст тебе соперник судии, и судия тя предаст слузe, и в темницу ввержен будеши:
<p>26 аминь глаголю тебe: не изыдеши оттуду, дондеже воздаси послeдний кодрант.
<p>27 Слышасте, яко рeчено бысть древним: не прелюбы сотвориши.
<p>28 Аз же глаголю вам, яко всяк, иже воззрит на жену ко еже вожделeти ея, уже любодeйствова с нею в сердцы своем:
<p>29 аще же око твое десное соблажняет тя, изми е и верзи от себе: уне бо ти есть, да погибнет един от уд твоих, а не все тeло твое ввержено будет в геенну (огненную):
<p>30 и аще десная твоя рука соблажняет тя, усeцы ю и верзи от себе: уне бо ти есть, да погибнет един от уд твоих, а не все тeло твое ввержено будет в геенну.
<p>31 Речено же бысть, яко иже аще пустит жену свою, да даст ей книгу распустную.
<p>32 Аз же глаголю вам, яко всяк отпущаяй жену свою, развe словесе любодeйнаго, творит ю прелюбодeйствовати: и иже пущеницу поймет, прелюбодeйствует.
<p>33 Паки слышасте, яко рeчено бысть древним: не во лжу кленешися, воздаси же Господеви клятвы твоя.
<p>34 Аз же глаголю вам не клятися всяко: ни небом, яко престол есть Божий:
<p>35 ни землею, яко подножие есть ногама его: ни иерусалимом, яко град есть великаго царя:
<p>36 ниже главою твоею кленися, яко не можеши власа единаго бeла или черна сотворити:
<p>37 буди же слово ваше: ей, ей: ни, ни: лишше же сею от неприязни есть.
<p>38 Слышасте, яко рeчено бысть: око за око, и зуб за зуб.
<p>39 Аз же глаголю вам не противитися злу: но аще тя кто ударит в десную твою ланиту, обрати ему и другую:
<p>40 и хотящему судитися с тобою и ризу твою взяти, отпусти ему и срачицу:
<p>41 и аще кто тя поймет по силe поприще едино, иди с ним два.
<p>42 Просящему у тебе дай, и хотящаго от тебе заяти не отврати.
<p>43 Слышасте, яко рeчено есть: возлюбиши искренняго твоего и возненавидиши врага твоего.
<p>44 Аз же глю вам: любите враги вашя, благословите кленущыя вы, добро творите ненавидящым вас, и молитеся за творящих вам напасть и изгонящыя вы,
<p>45 яко да будете Сынове Отца вашего, иже есть на небесeх: яко солнце свое сияет на злыя и благия и дождит на праведныя и на неправедныя.
<p>46 Аще бо любите любящих вас, кую мзду имате? не и мытари ли тожде творят?
<p>47 И аще цeлуете други вашя токмо, что лишше творите? не и язычницы ли такожде творят?
<p>48 Будите убо вы совершени, якоже Отец ваш небeсный совершен есть.
<h4>6</h4>
<p>1 Внемлите милостыни вашея не творити пред человeки, да видими будете ими: аще ли же ни, мзды не имате от Отца вашего, иже есть на небесeх.
<p>2 Егда убо твориши милостыню, не воструби пред собою, якоже лицемeри творят в сонмищих и в стогнах, яко да прославятся от человeк. Аминь глаголю вам, восприемлют мзду свою.
<p>3 Тебe же творящу милостыню, да не увeсть шуйца твоя, что творит десница твоя,
<p>4 яко да будет милостыня твоя в тайнe: и Отец твой, видяй в тайнe, той воздаст тебe явe.
<p>5 И егда молишися, не буди якоже лицемeри, яко любят в сонмищих и в стогнах путий стояще молитися, яко да явятся человeком. Аминь глаголю вам, яко восприемлют мзду свою.
<p>6 Ты же, егда молишися, вниди в клeть твою, и затворив двери твоя, помолися Отцу твоему, иже в тайнe: и Отец твой, видяй в тайнe, воздаст тебe явe.
<p>7 Молящеся же не лишше глаголите, якоже язычницы: мнят бо, яко во многоглаголании своем услышани будут:
<p>8 не подобитеся убо им: вeсть бо Отец ваш, ихже требуете, прежде прошения вашего.
<p>9 Сице убо молитеся вы: Отче наш, иже еси на небесeх, да святится имя твое:
<p>10 да приидет царствие твое: да будет воля твоя, яко на небеси, и на земли:
<p>11 хлeб наш насущный даждь нам днесь:
<p>12 и остави нам долги нашя, яко и мы оставляем должником нашым:
<p>13 и не введи нас в напасть, но избави нас от лукаваго: яко твое есть царствие и сила и слава во вeки. Аминь.
<p>14 Аще бо отпущаете человeком согрeшения их, отпустит и вам Отец ваш небeсный:
<p>15 аще ли не отпущаете человeком согрeшения их, ни Отец ваш отпустит вам согрeшений ваших.
<p>16 Егда же поститеся, не будите якоже лицемeри сeтующе: помрачают бо лица своя, яко да явятся человeком постящеся. Аминь глаголю вам, яко восприемлют мзду свою.
<p>17 Ты же постяся помажи главу твою, и лице твое умый,
<p>18 яко да не явишися человeком постяся, но Отцу твоему, иже в тайнe: и Отец твой, видяй в тайнe, воздаст тебe явe.
<p>19 Не скрывайте себe сокровищ на земли, идeже червь и тля тлит, и идeже татие подкопывают и крадут:
<p>20 скрывайте же себe сокровище на небеси, идeже ни червь, ни тля тлит, и идeже татие не подкопывают, ни крадут:
<p>21 идeже бо есть сокровище ваше, ту будет и сердце ваше.
<p>22 Свeтилник тeлу есть око. Аще убо будет око твое просто, все тeло твое свeтло будет:
<p>23 аще ли око твое лукаво будет, все тeло твое темно будет. Аще убо свeт, иже в тебe, тма есть, то тма кольми?
<p>24 Никтоже может двeма господинома работати: любо единаго возлюбит, а другаго возненавидит: или единаго держится, о друзeм же нерадити начнет. Не можете Богу работати и мамонe.
<p>25 Сего ради глаголю вам: не пецытеся душею вашею, что ясте, или что пиете: ни тeлом вашим, во что облечетеся. Не душа ли болши есть пищи, и тeло одежди?
<p>26 Воззрите на птицы небесныя, яко не сeют, ни жнут, ни собирают в житницы, и Отец ваш небeсный питает их. Не вы ли паче лучши их есте?
<p>27 Кто же от вас пекийся может приложити возрасту своему лакоть един?
<p>28 И о одежди что печетеся? Смотрите крин селных, како растут: не труждаются, ни прядут:
<p>29 глаголю же вам, яко ни соломон во всей славe своей облечеся, яко един от сих:
<p>30 аще же сeно селное, днесь суще и утрe в пещь вметаемо, Бог тако одeвает, не много ли паче вас, маловeри?
<p>31 Не пецытеся убо, глаголюще: что ямы, или что пием, или чим одеждемся?
<p>32 Всeх бо сих языцы ищут: вeсть бо Отец ваш небeсный, яко требуете сих всeх.
<p>33 Ищите же прежде царствия Божия и правды его, и сия вся приложатся вам.
<p>34 Не пецытеся убо на утрей, утрений бо собою печется: довлeет дневи злоба (попечение) его.
<h4>7</h4>
<p>1 Не судите, да не судими будете:
<p>2 имже бо судом судите, судят вам: и в нюже мeру мeрите, возмeрится вам.
<p>3 Что же видиши сучец, иже во оцe брата твоего, бервна же, еже есть во оцe твоем, не чуеши?
<p>4 Или како речеши брату твоему: остави, да изму сучец из очесе твоего: и се, бервно во оцe твоем?
<p>5 Лицемeре, изми первeе бервно из очесе твоего, и тогда узриши изяти сучец из очесе брата твоего.
<p>6 Не дадите святая псом, ни пометайте бисер ваших пред свиниями, да не поперут их ногами своими и вращшеся расторгнут вы.
<p>7 Просите, и дастся вам: ищите, и обрящете: толцыте, и отверзется вам:
<p>8 всяк бо просяй приемлет, и ищяй обрeтает, и толкущему отверзется.
<p>9 Или кто есть от вас человeк, егоже аще воспросит сын его хлeба, еда камень подаст ему?
<p>10 Или аще рыбы просит, еда змию подаст ему?
<p>11 Аще убо вы, лукави суще, умeете даяния блага даяти чадом вашым, кольми паче Отец ваш небeсный даст блага просящым у него.
<p>12 Вся убо, елика аще хощете, да творят вам человeцы, тако и вы творите им: се бо есть закон и пророцы.
<p>13 Внидите узкими враты: яко пространная врата и широкий путь вводяй в пагубу, и мнози суть входящии им:
<p>14 что узкая врата, и тeсный путь вводяй в живот, и мало их есть, иже обрeтают его.
<p>15 Внемлите же от лживых пророк, иже приходят к вам во одеждах овчих, внутрь же суть волцы хищницы:
<p>16 от плод их познаете их. Еда обемлют от терния грозды, или от репия смоквы?
<p>17 Тако всяко древо доброе плоды добры творит, а злое древо плоды злы творит:
<p>18 не может древо добро плоды злы творити, ни древо зло плоды добры творити.
<p>19 Всяко убо древо, еже не творит плода добра, посeкают е и во огнь вметают.
<p>20 Тeмже убо от плод их познаете их.
<p>21 Не всяк глаголяй ми: Господи, Господи, внидет в царствие небeсное: но творяй волю Отца моего, иже есть на небесeх.
<p>22 Мнози рекут мнe во он день: Господи, Господи, не в твое ли имя пророчествовахом, и твоим именем бeсы изгонихом, и твоим именем силы многи сотворихом?
<p>23 И тогда исповeм им, яко николиже знах вас: отидите от мене, дeлающии беззаконие.
<p>24 Всяк убо, иже слышит словеса моя сия и творит я, уподоблю его мужу мудру, иже созда храмину свою на камени:
<p>25 и сниде дождь, и приидоша рeки, и возвeяша вeтри, и нападоша на храмину ту: и не падеся, основана бо бe на камени.
<p>26 И всяк слышай словеса моя сия, и не творя их, уподобится мужу уродиву, иже созда храмину свою на песцe:
<p>27 и сниде дождь, и приидоша рeки, и возвeяша вeтри, и опрошася храминe той, и падеся: и бe разрушение ея велие.
<p>28 И бысть егда сконча Иисус словеса сия, дивляхуся народи о учении его:
<p>29 бe бо учя их яко власть имeя, и не яко книжницы (и фарисее).
<h4>8</h4>
<p>1 Сшедшу же ему с горы, вслeд его идяху народи мнози.
<p>2 И се, прокажен пришед кланяшеся ему, глаголя: Господи, аще хощеши, можеши мя очестити.
<p>3 И простер руку Иисус, коснуся ему, глаголя: хощу, очистися. И абие очистися ему проказа.
<p>4 И глагола ему Иисус: виждь, ни комуже повeждь: но шед покажися иереови и принеси дар, егоже повелe (в законe) моисей, во свидeтелство им.
<p>5 Вшедшу же ему в капернаум, приступи к нему сотник, моля его
<p>6 и глаголя: Господи, отрок мой лежит в дому разслаблен, лютe стражда.
<p>7 И глагола ему Иисус: аз пришед исцeлю его.
<p>8 И отвeщав сотник, рече (ему): Господи, нeсмь достоин, да под кров мой внидеши: но токмо рцы слово, и исцeлeет отрок мой:
<p>9 ибо аз человeк есмь под властию, имый под собою воины: и глаголю сему: иди, и идет: и другому: прииди, и приходит: и рабу моему: сотвори сие, и сотворит.
<p>10 Слышав же Иисус, удивися, и рече грядущым по нем: аминь глаголю вам: ни во Израили толики вeры обрeтох.
<p>11 Глаголю же вам, яко мнози от восток и запад приидут и возлягут со авраамом и исааком и иаковом во царствии небeснeм:
<p>12 сынове же царствия изгнани будут во тму кромeшнюю: ту будет плачь и скрежет зубом.
<p>13 И рече Иисус сотнику: иди, и якоже вeровал еси, буди тебe. И исцeлe отрок его в той час.
<p>14 И пришед Иисус в дом петров, видe тещу его лежащу и огнем жегому,
<p>15 и прикоснуся руцe ея, и остави ю огнь: и воста и служаше ему.
<p>16 Поздe же бывшу, приведоша к нему бeсны многи: и изгна духи словом и вся болящыя исцeли:
<p>17 да сбудется рeченное исаием пророком, глаголющим: той недуги нашя прият и болeзни понесе.
<p>18 Видeв же Иисус многи народы окрест себе, повелe (учеником) ити на он пол.
<p>19 И приступль един книжник, рече ему: учителю, иду по тебe, аможе аще идеши.
<p>20 Глагола ему Иисус: лиси язвины имут, и птицы небесныя гнeзда: Сын же человeческий не имать гдe главы подклонити.
<p>21 Другий же от ученик его рече ему: Господи, повели ми прежде ити и погребсти отца моего.
<p>22 Иисус же рече ему: гряди по мнe и остави мертвых погребсти своя мертвецы.
<p>23 И влeзшу ему в корабль, по нем идоша ученицы его.
<p>24 И се, трус велик бысть в мори, якоже кораблю покрыватися волнами: той же спаше.
<p>25 И пришедше ученицы его возбудиша его, глаголюще: Господи, спаси ны, погибаем.
<p>26 И глагола им: что страшливи есте, маловeри? Тогда востав запрети вeтром и морю, и бысть тишина велия.
<p>27 Человeцы же чудишася, глаголюще: кто есть сей, яко и вeтри и море послушают его?
<p>28 И пришедшу ему на он пол, в страну гергесинскую, срeтоста его два бeсна от гроб исходяща, люта зeло, яко не мощи никому минути путем тeм.
<p>29 И се, возописта глаголюща: что нама и тебe, Иисусе Сыне Божий? пришел еси сeмо прежде времене мучити нас.
<p>30 Бяше же далече от нею стадо свиний много пасомо.
<p>31 Бeси же моляху его, глаголюще: аще изгониши ны, повели нам ити в стадо свиное.
<p>32 И рече им: идите. Они же изшедше идоша в стадо свиное: и се, (абие) устремися стадо все по брегу в море, и утопоша в водах.
<p>33 Пасущии же бeжаша, и шедше во град, возвeстиша вся, и о бeсною.
<p>34 И се, весь град изыде в срeтение Иисусови: и видeвше его, молиша, яко дабы прешел от предeл их.
<h4>9</h4>
<p>1 И влeз в корабль, прейде и прииде во свой град.
<p>2 И се, принесоша ему разслаблена (жилами), на одрe лежаща: и видeв Иисус вeру их, рече разслабленному: дерзай, чадо, отпущаются ти грeси твои.
<p>3 И се, нeцыи от книжник рeша в себe: сей хулит.
<p>4 И видeв Иисус помышления их, рече: вскую вы мыслите лукавая в сердцах своих?
<p>5 что бо есть удобeе рещи: отпущаются ти грeси: или рещи: востани и ходи?
<p>6 но да увeсте, яко власть имать Сын человeческий на земли отпущати грeхи: тогда глагола разслабленному: востани, возьми твой одр и иди в дом твой.
<p>7 И востав, (взем одр свой,) иде в дом свой.
<p>8 Видeвше же народи чудишася и прославиша Бога, давшаго власть таковую человeком.
<p>9 И преходя Иисус оттуду, видe человeка сeдяща на мытницe, матфеа глаголема: и глагола ему: по мнe гряди. И востав по нем иде.
<p>10 И бысть ему возлежащу в дому, и се, мнози мытари и грeшницы пришедше возлежаху со Иисусом и со ученики его.
<p>11 И видeвше фарисее, глаголаху учеником его: почто с мытари и грeшники учитель ваш яст и пиет?
<p>12 Иисус же слышав рече им: не требуют здравии врача, но болящии:
<p>13 шедше же научитеся, что есть: милости хощу, а не жертвы? не приидох бо призвати првдники, но грeшники на покаяние.
<p>14 Тогда приступиша к нему ученицы иоанновы, глаголюще: почто мы и фарисее постимся много, ученицы же твои не постятся?
<p>15 И рече им Иисус: еда могут сынове брачнии плакати, елико время с ними есть жених? Приидут же дние, егда отимется от них жених, и тогда постятся.
<p>16 Никтоже бо приставляет приставления плата небeлена ризe ветсe: возмет бо кончину свою от ризы (отторгнет бо приставление его от ризы нeчто), и горша дира будет.
<p>17 Ниже вливают вина нова в мeхи ветхи: аще ли же ни, то просадятся мeси, и вино пролиется, и мeси погибнут: но вливают вино ново в мeхи новы, и обое соблюдется.
<p>18 Сия ему глаголющу к ним, се, князь нeкий пришед кланяшеся ему, глаголя, яко дщи моя нынe умре: но пришед возложи на ню руку твою, и оживет.
<p>19 И востав Иисус по нем иде, и ученицы его.
<p>20 И се, жена кровоточива дванадесяте лeт, приступльши созади, прикоснуся воскрилию ризы его,
<p>21 глаголаше бо в себe: аще токмо прикоснуся ризe его, спасена буду.
<p>22 Иисус же обращься и видeв ю, рече: дерзай, дщи, вeра твоя спасе тя. И спасена бысть жена от часа того.
<p>23 И пришед Иисус в дом княжь, и видeв сопцы и народ молвящь,
<p>24 глагола им: отидите, не умре бо дeвица, но спит. И ругахуся ему.
<p>25 Егда же изгнан бысть народ, вшед ят ю за руку: и воста дeвица.
<p>26 И изыде вeсть сия по всей земли той.
<p>27 И преходящу оттуду Иисусови, по нем идоста два слeпца, зовуща и глаголюща: помилуй ны, (Иисусе) Сыне давидов.
<p>28 Пришедшу же ему в дом, приступиста к нему слeпца, и глагола има Иисус: вeруета ли, яко могу сие сотворити? Глаголаста ему: ей, Господи.
<p>29 Тогда прикоснуся очию их, глаголя: по вeрe ваю буди вама.
<p>30 И отверзостася очи има: и запрети има Иисус, глаголя: блюдита, да никтоже увeсть.
<p>31 Она же изшедша прослависта его по всей земли той.
<p>32 Тeма же исходящема, се, приведоша к нему человeка нeма бeснуема.
<p>33 И изгнану бeсу, проглагола нeмый. И дивишася народи, глаголюще, яко николиже явися тако во Израили.
<p>34 Фарисее же глаголаху: о князи бeсовстeм изгонит бeсы.
<p>35 И прохождаше Иисус грады вся и веси, учя на сонмищих их, и проповeдая евангелие царствия, и цeля всяк недуг и всяку язю в людех.
<p>36 Видeв же народы, милосердова о них, яко бяху смятени и отвержени, яко овцы не имущыя пастыря.
<p>37 Тогда глагола учеником своим: жатва убо многа, дeлателей же мало:
<p>38 молитеся убо Господину жатвы, яко да изведет дeлатели на жатву свою.
<h4>10</h4>
<p>1 И призва обанадесять ученики своя, даде им власть на дусeх нечистых, яко да изгонят их, и цeлити всяк недуг и всяку болeзнь.
<p>2 Дванадесятих же апостолов имена суть сия: первый симон, иже нарицается петр, и андрей брат его: иаков зеведеев и иоанн брат его:
<p>3 филипп и варфоломей: фома и матфей мытарь: иаков алфеев и леввей, нарeченный фаддей:
<p>4 симон кананит и иуда искариотский, иже и предаде его.
<p>5 Сия обанадесять посла Иисус, заповeда им, глаголя: на путь язык не идите и во град самарянский не внидите:
<p>6 идите же паче ко овцам погибшым дому Израилева:
<p>7 ходяще же проповeдуйте, глаголюще, яко приближися царствие небeсное:
<p>8 болящыя исцeляйте, прокаженныя очищайте, мертвыя воскрешайте, бeсы изгоняйте: туне приясте, туне дадите.
<p>9 Не стяжите злата, ни сребра, ни мeди при поясeх ваших,
<p>10 ни пиры в путь, ни двою ризу, ни сапог, ни жезла: достоин бо есть дeлатель мзды своея.
<p>11 В оньже аще (колиждо) град или весь внидете, испытайте, кто в нем достоин есть, и ту пребудите, дондеже изыдете:
<p>12 входяще же в дом цeлуйте его, глаголюще: мир дому сему:
<p>13 и аще убо будет дом достоин, приидет мир ваш нань: аще ли же не будет достоин, мир ваш к вам возвратится.
<p>14 И иже аще не приимет вас, ниже послушает словес ваших, исходяще из дому или из града того, оттрясите прах ног ваших:
<p>15 аминь глаголю вам: отраднeе будет земли содомстeй и гоморрстeй в день судный, неже граду тому.
<p>16 Се, аз посылаю вас яко овцы посредe волков: будите убо мудри яко змия, и цeли яко голубие.
<p>17 Внемлите же от человeк: предадят бо вы на сонмы, и на соборищих их биют вас,
<p>18 и пред владыки же и цари ведени будете мене ради, во свидeтелство им и языком.
<p>19 Егда же предают вы, не пецытеся, како или что возглаголете: дастбося вам в той час, что возглаголете:
<p>20 не вы бо будете глаголющии, но дух Отца вашего глаголяй в вас.
<p>21 Предаст же брат брата на смерть, и отец чадо: и востанут чада на родители и убиют их:
<p>22 и будете ненавидими всeми имене моего ради: претерпeвый же до конца, той спасен будет.
<p>23 Егда же гонят вы во градe сем, бeгайте в другий. Аминь бо глаголю вам: не имате скончати грады Израилевы, дондеже приидет Сын человeческий.
<p>24 Нeсть ученик над учителя (своего), ниже раб над господина своего:
<p>25 довлeет ученику, да будет яко учитель его, и раб яко господь его. Аще господина дому веельзевула нарекоша, кольми паче домашния его?
<p>26 Не убойтеся убо их: ничтоже бо есть покровено, еже не открыется, и тайно, еже не увeдeно будет.
<p>27 Еже глаголю вам во тмe, рцыте во свeтe: и еже во ушы слышите, проповeдите на кровeх.
<p>28 И не убойтеся от убивающих тeло, души же не могущих убити: убойтеся же паче могущаго и душу и тeло погубити в гееннe.
<p>29 Не двe ли птицe цeнитeся единому ассарию? и ни едина от них падет на земли без Отца вашего:
<p>30 вам же и власи главнии вси изочтени суть:
<p>31 не убойтеся убо: мнозeх птиц лучши есте вы.
<p>32 Всяк убо иже исповeсть мя пред человeки, исповeм его и аз пред Отцем моим, иже на небесeх:
<p>33 а иже отвержется мене пред человeки, отвергуся его и аз пред Отцем моим, иже на небесeх.
<p>34 Не мните, яко приидох воврещи мир на землю: не приидох воврещи мир, но мечь:
<p>35 приидох бо разлучити человeка на отца своего, и дщерь на матерь свою, и невeсту на свекровь свою.
<p>36 И врази человeку домашнии его.
<p>37 Иже любит отца или матерь паче мене, нeсть мене достоин: и иже любит сына или дщерь паче мене, нeсть мене достоин:
<p>38 и иже не приимет креста своего и вслeд мене грядет, нeсть мене достоин.
<p>39 Обрeтый душу свою погубит ю: а иже погубит душу свою мене ради, обрящет ю.
<p>40 Иже вас приемлет, мене приемлет: и иже приемлет мене, приемлет пославшаго мя:
<p>41 приемляй пророка во имя пророчо, мзду пророчу приимет: и приемляй праведника во имя праведничо, мзду праведничу приимет:
<p>42 и иже аще напоит единаго от малых сих чашею студены воды токмо, во имя ученика, аминь глаголю вам, не погубит мзды своея.
<h4>11</h4>
<p>1 И бысть, егда соверши Иисус заповeдая обeманадесяте ученикома своима, прейде оттуду учити и проповeдати во градeх их.
<p>2 Иоанн же слышав во узилищи дeла Христова, посла два от ученик своих,
<p>3 рече ему: ты ли еси грядый, или иного чаем?
<p>4 И отвeщав Иисус рече има: шедша возвeстита иоаннови, яже слышита и видита:
<p>5 слeпии прозирают и хромии ходят, прокаженнии очищаются и глусии слышат, мертвии востают и нищии благовeствуют:
<p>6 и блажен есть, иже аще не соблазнится о мнe.
<p>7 Тeма же исходящема, начат Иисус народом глаголати о иоаннe: чесо изыдосте в пустыню видeти? трость ли вeтром колеблему?
<p>8 Но чесо изыдосте видeти? человeка ли в мягки ризы облеченна? Се, иже мягкая носящии, в домeх царских суть.
<p>9 Но чесо изыдосте видeти? пророка ли? Ей, глаголю вам, и лишше пророка.
<p>10 Сей бо есть, о немже есть писано: се, аз посылаю ангела моего пред лицем твоим, иже уготовит путь твой пред тобою.
<p>11 Аминь глаголю вам, не воста в рожденных женами болий иоанна крестителя: мний же во царствии небeснeм болий его есть.
<p>12 От дний же иоанна крестителя доселe царствие небeсное нудится (с нуждею восприемлется), и нуждницы восхищают е:
<p>13 вси бо пророцы и закон до иоанна прорекоша.
<p>14 И аще хощете прияти, той есть илиа хотяй приити:
<p>15 имeяй ушы слышати да слышит.
<p>16 Кому же уподоблю род сей? Подобен есть дeтем сeдящым на торжищих, и возглашающым другом своим
<p>17 и глаголющым: пискахом вам, и не плясасте: плакахом вам, и не рыдасте.
<p>18 Прииде бо иоанн ни ядый, ни пияй: и глаголют: бeса имать.
<p>19 Прииде Сын человeческий ядый и пияй: и глаголют: се, человeк ядца и винопийца, мытарем друг и грeшником. И оправдися премудрость от чад своих.
<p>20 Тогда начат Иисус поношати градовом, в нихже быша множайшыя силы его, зане не покаяшася:
<p>21 горе тебe, хоразине, горе тебe, вифсаидо: яко аще в тирe и сидонe быша силы были бывшыя в вас, древле убо во вретищи и пепелe покаялися быша:
<p>22 обаче глаголю вам тиру и сидону отраднeе будет в день судный, неже вам.
<p>23 И ты, капернауме, иже до небес вознесыйся, до ада снидеши: зане аще в содомeх быша силы были бывшыя в тебe, пребыли убо быша до днешняго дне:
<p>24 обаче глаголю вам, яко земли содомстeй отраднeе будет в день судный, неже тебe.
<p>25 В то время отвeщав Иисус рече: исповeдаютися, Отче, Господи небесе и земли, яко утаил еси сия от премудрых и разумных и открыл еси та младенцем:
<p>26 ей, Отче, яко тако бысть благоволение пред тобою.
<p>27 Вся мнe предана суть Отцем моим: и никтоже знает Сына, токмо Отц: ни Отца кто знает, токмо Сын, и емуже аще волит Сын открыти.
<p>28 Приидите ко мнe вси труждающиися и обремененнии, и аз упокою вы:
<p>29 возмите иго мое на себе и научитеся от мене, яко кроток есмь и смирен срдцем: и обрящете покой душам вашым:
<p>30 иго бо мое благо, и бремя мое легко есть.
<h4>12</h4>
<p>1 В то время иде Иисус в субботы сквозe сeяния: ученицы же его взалкаша и начаша востерзати класы и ясти.
<p>2 Фарисее же видeвше рeша ему: се, ученицы твои творят, егоже не достоит творити в субботу.
<p>3 Он же рече им: нeсте ли чли, что сотвори давид, егда взалка сам и сущии с ним?
<p>4 како вниде в храм Божий и хлeбы предложения Сынeде, ихже не достойно бe ему ясти, ни сущым с ним, токмо иереем единым?
<p>5 или нeсте чли в законe, яко в субботы священницы в церкви субботы сквернят и неповинни суть?
<p>6 глаголю же вам, яко церкве болe есть здe:
<p>7 аще ли бысте вeдали, что есть: милости хощу, а не жертвы, николиже убо бысте осуждали неповинных:
<p>8 господь бо есть и субботы Сын человeческий.
<p>9 И прешед оттуду, прииде на сонмище их.
<p>10 И се, человeк бe ту, руку имый суху. И вопросиша его, глаголюще: аще достоит в субботы цeлити? да на него возглаголют.
<p>11 Он же рече им: кто есть от вас человeк, иже имать овча едино, и аще впадет сие в субботы в яму, не имет ли е и измет?
<p>12 кольми убо лучши есть человeк овчате? тeмже достоит в субботы добро творити.
<p>13 Тогда глагола человeку: простри руку твою. И простре: и утвердися цeла яко другая.
<p>14 Фарисее же шедше совeт сотвориша на него, како его погубят. Иисус же разумeв отиде оттуду.
<p>15 И по нем идоша народи мнози, и исцeли их всeх:
<p>16 и запрети им, да не явe его творят:
<p>17 яко да сбудется реченное исаием пророком, глаголющим:
<p>18 се, отрок мой, егоже изволих, возлюбленный мой, наньже благоволи душа моя: положу дух мой на нем, и суд языком возвeстит:
<p>19 не преречет, ни возопиет, ниже услышит кто на распутиих гласа его:
<p>20 трости сокрушенны не преломит и лена внемшася не угасит, дондеже изведет в побeду суд:
<p>21 и на имя его языцы уповати имут.
<p>22 Тогда приведоша к нему бeснующася слeпа и нeма: и исцeли его, яко слeпому и нeмому глаголати и глядати.
<p>23 И дивляхуся вси народи глаголюще: еда сей есть (Христос) Сын давидов?
<p>24 Фарисее же слышавше рeша: сей не изгонит бeсы, токмо о веельзевулe князи бeсовстeм.
<p>25 Вeдый же Иисус мысли их, рече им: всякое царство раздeльшееся на ся запустeет, и всяк град или дом раздeливыйся на ся не станет.
<p>26 И аще сатана сатану изгонит, на ся раздeлился есть: како убо станет царство его?
<p>27 И аще аз о веельзевулe изгоню бeсы, сынове ваши о ком изгонят? сего ради тии вам будут судии.
<p>28 Аще ли же аз о дусe Божии изгоню бeсы, убо постиже на вас царствие Божие.
<p>29 Или како может кто внити в дом крeпкаго и сосуды его расхитити, аще не первeе свяжет крeпкаго, и тогда дом его расхитит?
<p>30 Иже нeсть со мною, на мя есть: и иже не собирает со мною, расточает.
<p>31 Сего ради глаголю вам: всяк грeх и хула отпустится человeком: а яже на духа хула не отпустится человeком:
<p>32 и иже аще речет слово на Сына человeческаго, отпустится ему: а иже речет на духа святаго, не отпустится ему ни в сей вeк, ни в будущий.
<p>33 Или сотворите древо добро и плод его добр: или сотворите древо зло и плод его зол: от плода бо древо познано будет.
<p>34 Порождения ехиднова, како можете добро глаголати, зли суще? От избытка бо сердца уста глаголют.
<p>35 Благий человeк от благаго сокровища износит благая: и лукавый человeк от лукаваго сокровища износит лукавая.
<p>36 Глаголю же вам, яко всяко слово праздное, еже аще рекут человeцы, воздадят о нем слово в день судный:
<p>37 от словес бо своих оправдишися и от словес своих осудишися.
<p>38 Тогда отвeщаша нeцыи от книжник и фарисей, глаголюще: учителю, хощем от тебе знамение видeти.
<p>39 Он же отвeщав рече им: род лукав и прелюбодeй знамения ищет, и знамение не дастся ему, токмо знамение ионы пророка:
<p>40 якоже бо бe иона во чревe китовe три дни и три нощы, тако будет и Сын человeческий в сердцы земли три дни и три нощы.
<p>41 Мужие ниневитстии востанут на суд с родом сим и осудят его, яко покаяшася проповeдию иониною: и се, болe ионы здe.
<p>42 Царица южская востанет на суд с родом сим и осудит и, яко прииде от конец земли слышати премудрость соломонову: и се, болe соломона здe.
<p>43 Егда же нечистый дух изыдет от человeка, преходит сквозe безводная мeста, ищя покоя, и не обрeтает:
<p>44 тогда речет: возвращуся в дом мой, отнюдуже изыдох. И пришед обрящет празден, пометен и украшен:
<p>45 тогда идет и поймет с собою седмь иных духов лютeйших себе, и вшедше живут ту: и будут послeдняя человeку тому горша первых. Тако будет и роду сему лукавому.
<p>46 Еще же ему глаголющу к народом, се, мати (его) и братия его стояху внe, ищуще глаголати ему.
<p>47 Рече же нeкий ему: се, мати твоя и братия твоя внe стоят, хотяще глаголати тебe.
<p>48 Он же отвeщав рече ко глаголющему ему: кто есть мати моя, и кто суть братия моя?
<p>49 И простер руку свою на ученики своя, рече: се, мати моя и братия моя:
<p>50 иже бо аще сотворит волю Отца моего, иже есть на небесeх, той брат мой, и сестра, и мати (ми) есть.
<h4>13</h4>
<p>1 В день же той изшед Иисус из дому, сeдяше при мори.
<p>2 И собрашася к нему народи мнози, якоже ему в корабль влeзти и сeсти: и весь народ на брезe стояше.
<p>3 И глагола им притчами много, глаголя: се, изыде сeяй, да сeет:
<p>4 и сeющу ему, ова падоша при пути, и приидоша птицы и позобаша я:
<p>5 другая же падоша на каменных, идeже не имeяху земли многи, и абие прозябоша, зане не имeяху глубины земли:
<p>6 солнцу же возсиявшу присвянуша, и зане не имeяху корения, изсхоша:
<p>7 другая же падоша в тернии, и взыде терние и подави их:
<p>8 другая же падоша на земли добрeй и даяху плод, ово убо сто, ово же шестьдесят, ово же тридесять:
<p>9 имeяй ушы слышати да слышит.
<p>10 И приступивше ученицы (его) рекоша ему: почто притчами глаголеши им?
<p>11 Он же отвeщав рече им: яко вам дано есть разумeти тайны царствия небeснаго, онeм же не дано есть:
<p>12 иже бо имать, дастся ему и преизбудет (ему): а иже не имать, и еже имать, возмется от него:
<p>13 сего ради в притчах глаголю им, яко видяще не видят, и слышаще не слышат, ни разумeют:
<p>14 и сбывается в них пророчество исаиино, глаголющее: слухом услышите, и не имате разумeти: и зряще узрите, и не имате видeти:
<p>15 отолстe бо сердце людий сих, и ушима тяжко слышаша, и очи свои смежиша, да не когда узрят очима, и ушима услышат, и сердцем уразумeют, и обратятся, и исцeлю их.
<p>16 Ваша же блаженна очеса, яко видят, и уши ваши, яко слышат:
<p>17 аминь бо глаголю вам, яко мнози пророцы и првдницы вожделeша видeти, яже видите, и не видeша, и слышати, яже слышите, и не слышаша.
<p>18 Вы же услышите притчу сeющаго:
<p>19 всякому слышащему слово царствия и не разумeвающу, приходит лукавый и восхищает всeянное в сердцы его: сие есть, еже при пути сeянное.
<p>20 А на камени сeянное, сие есть слышай слово и абие с радостию приемлет е:
<p>21 не имать же корене в себe, но привременен есть: бывши же печали или гонению словесе ради, абие соблажняется.
<p>22 А сeянное в тернии, се есть слышай слово, и печаль вeка сего и лесть богатства подавляет слово, и без плода бывает.
<p>23 А сeянное на добрeй земли, се есть слышай слово и разумeвая: иже убо плод приносит и творит ово сто, ово же шестьдесят, ово тридесять.
<p>24 Ину притчу предложи им, глаголя: уподобися царствие небeсное человeку, сeявшу доброе сeмя на селe своем:
<p>25 спящым же человeком, прииде враг его и всeя плевелы посредe пшеницы и отиде:
<p>26 егда же прозябе трава и плод сотвори, тогда явишася и плевелие.
<p>27 Пришедше же раби господина, рeша ему: господи, не доброе ли сeмя сeял еси на селe твоем? откуду убо имать плевелы?
<p>28 Он же рече им: враг человeк сие сотвори. Раби же рeша ему: хощеши ли убо, да шедше исплевем я?
<p>29 Он же рече (им): ни: да не когда восторгающе плевелы, восторгнете купно с ними (и) пшеницу:
<p>30 оставите расти обое купно до жатвы: и во время жатвы реку жателем: соберите первeе плевелы и свяжите их в Сынопы, яко сожещи я: а пшеницу соберите в житницу мою.
<p>31 Ину притчу предложи им, глаголя: подобно есть царствие небeсное зерну горушичну, еже взем человeк всeя на селe своем,
<p>32 еже малeйше убо есть от всeх сeмен: егда же возрастет, болeе (всeх) зелий есть и бывает древо, яко приити птицам небесным и витати на вeтвех его.
<p>33 Ину притчу глагола им: подобно есть царствие небeсное квасу, егоже вземши жена скры в сатeх триех муки, дондеже вскисоша вся.
<p>34 Сия вся глагола Иисус в притчах народом, и без притчи ничесоже глаголаше к ним:
<p>35 яко да сбудется реченное пророком, глаголющим: отверзу в притчах уста моя: отрыгну сокровенная от сложения мира.
<p>36 Тогда оставль народы, прииде в дом Иисус. И приступиша к нему ученицы его, глаголюще: скажи нам притчу плевел селных.
<p>37 Он же отвeщав рече им: сeявый доброе сeмя есть Сын человeческий:
<p>38 а село есть мир: доброе же сeмя, сии суть Сынове царствия, а плевелие суть сынове неприязненнии:
<p>39 а враг всeявый их есть диавол: а жатва кончина вeка есть: а жатели ангели суть.
<p>40 Якоже убо собирают плевелы и огнем сожигают, тако будет в скончание вeка сего:
<p>41 послет Сын человeческий ангелы своя, и соберут от царствия его вся соблазны и творящих беззаконие
<p>42 и ввергут их в пещь огненну: ту будет плачь и скрежет зубом:
<p>43 тогда правдницы просвeтятся яко солнце в царствии Отца их. Имeяй ушы слышати да слышит.
<p>44 Паки подобно есть царствие небeсное сокровищу сокровену на селe, еже обрeт человeк скры, и от радости его идет, и вся, елика имать, продает, и купует село то.
<p>45 Паки подобно есть царствие небeсное человeку купцу, ищущу добрых бисерей,
<p>46 иже обрeт един многоцeнен бисер, шед продаде вся, елика имяше, и купи его.
<p>47 Паки подобно есть царствие небeсное неводу ввержену в море и от всякаго рода собравшу,
<p>48 иже егда исполнися, извлекоша и на край, и сeдше избраша добрыя в сосуды, а злыя извергоша вон.
<p>49 Тако будет в скончание вeка: изыдут ангели, и отлучат злыя от среды првдных,
<p>50 и ввергут их в пещь огненную: ту будет плачь и скрежет зубом.
<p>51 Глагола им Иисус: разумeсте ли сия вся? Глаголаша ему: ей, Господи.
<p>52 Он же рече им: сего ради всяк книжник, научився царствию небeсному, подобен есть человeку домовиту, иже износит от сокровища своего новая и ветхая.
<p>53 И бысть, егда сконча Иисус притчи сия, прейде оттуду.
<p>54 И пришед во отечествие свое, учаше их на сонмищи их, яко дивитися им и глаголати: откуду сему премдрость сия и силы?
<p>55 не сей ли есть тектонов Сын? не мати ли его нарицается мариам, и братия его иаков и иосий, и симон и иуда?
<p>56 и сестры его не вся ли в нас суть? откуду убо сему сия вся?
<p>57 И блажняхуся о нем. Иисус же рече им: нeсть пророк без чести, токмо во отечествии своем и в дому своем.
<p>58 И не сотвори ту сил многих за невeрство их.
<h4>14</h4>
<p>1 В то время услыша ирод четвертовластник слух Иисусов
<p>2 и рече отроком своим: сей есть иоанн креститель: той воскресе от мертвых, и сего ради силы дeются о нем.
<p>3 Ирод бо емь иоанна, связа его и всади в темницу, иродиады ради жены филиппа брата своего:
<p>4 глаголаше бо ему иоанн: не достоит ти имeти ея.
<p>5 И хотящь его убити, убояся народа, зане яко пророка его имeяху.
<p>6 Дню же бывшу рождества иродова, пляса дщи иродиадина посредe и угоди иродови:
<p>7 тeмже и с клятвою изрече ей дати, егоже аще воспросит.
<p>8 Она же наваждена материю своею, даждь ми, рече, здe на блюдe главу иоанна крестителя.
<p>9 И печален бысть царь: клятвы же ради и за возлежащих с ним, повелe дати (ей)
<p>10 и послав усeкну иоанна в темницe.
<p>11 И принесоша главу его на блюдe и даша дeвицe: и отнесе матери своей.
<p>12 И приступльше ученицы его взяша тeло (его) и погребоша е: и пришедше возвeстиша Иисусови.
<p>13 И слышав Иисус отиде оттуду в корабли в пусто мeсто един (особь): и слышавше народи по нем идоша пeши от градов.
<p>14 И изшед Иисус видe мног народ, и милосердова о них, и исцeли недужныя их.
<p>15 Поздe же бывшу, приступиша к нему ученицы его, глаголюще: пусто есть мeсто, и час уже мину: отпусти народы, да шедше в веси купят брашна себe.
<p>16 Иисус же рече им: не требуют отити: дадите им вы ясти.
<p>17 Они же глаголаша ему: не имамы здe токмо пять хлeб и двe рыбe.
<p>18 Он же рече: принесите ми их сeмо.
<p>19 И повелeв народом возлещи на травe, и прием пять хлeб и обe рыбe, воззрeв на небо, благослови и преломив даде учеником хлeбы, ученицы же народом.
<p>20 И ядоша вси и насытишася: и взяша избытки укрух, дванадесять кошя исполнь:
<p>21 ядущих же бe мужей яко пять тысящ, развe жен и дeтей.
<p>22 И абие понуди Иисус ученики своя влeзти в корабль и варити его на оном полу (предити ему на он пол), дондеже отпустит народы.
<p>23 И отпустив народы, взыде на гору един помолитися: поздe же бывшу, един бe ту.
<p>24 Корабль же бe посредe моря влаяся волнами: бe бо противен вeтр.
<p>25 В четвертую же стражу нощи иде к ним Иисус, ходя по морю.
<p>26 И видeвше его ученицы по морю ходяща, смутишася, глаголюще, яко призрак есть: и от страха возопиша.
<p>27 Абие же рече им Иисус, глаголя: дерзайте: аз есмь, не бойтеся.
<p>28 Отвeщав же петр рече: Господи, аще ты еси, повели ми приити к тебe по водам.
<p>29 Он же рече: прииди. И излeз из корабля петр, хождаше по водам, приити ко Иисусови:
<p>30 видя же вeтр крeпок, убояся, и начен утопати, возопи, глаголя: Господи, спаси мя.
<p>31 И абие Иисус простер руку, ят его и глагола ему: маловeре, почто усумнeлся еси?
<p>32 И влeзшема има в корабль, преста вeтр.
<p>33 Сущии же в корабли пришедше поклонишася ему, глаголюще: воистинну Божий Сын еси.
<p>34 И прешедше приидоша в землю геннисарефскую.
<p>35 И познавше его мужие мeста того, послаша во всю страну ту, и принесоша к нему вся болящыя:
<p>36 и моляху его, да токмо прикоснутся вскрилию ризы его: и елицы прикоснушася, спасени быша.
<h4>15</h4>
<p>1 Тогда приступиша ко Иисусови иже от иерусалима книжницы и фарисее, глаголюще:
<p>2 почто ученицы твои преступают предание старец? не умывают бо рук своих, егда хлeб ядят.
<p>3 Он же отвeщав рече им: почто и вы преступаете заповeдь Божию за предание ваше?
<p>4 Бог бо заповeда, глаголя: чти отца и матерь: и: иже злословит отца или матерь, смертию да умрет.
<p>5 Вы же глаголете: иже аще речет отцу или матери: дар, имже бы от мене пользовался еси:
<p>6 и да не почтит отца своего или матере (матере своея): и разористе заповeдь Божию за предание ваше.
<p>7 Лицемeри, добрe пророчествова о вас исаиа, глаголя:
<p>8 приближаются мнe людие сии усты своими и устнами чтут мя: сердце же их далече отстоит от мене:
<p>9 всуе же чтут мя, учаще учением, заповeдем человeческим.
<p>10 И призвав народы, рече им: слышите и разумeйте:
<p>11 не входящее во уста сквернит человeка: но исходящее изо уст, то сквернит человeка.
<p>12 Тогда приступльше ученицы его рeша ему: вeси ли, яко фарисее слышавше слово соблазнишася?
<p>13 Он же отвeщав рече: всяк сад, егоже не насади Отец мой небeсный, искоренится:
<p>14 оставите их: вожди суть слeпи слeпцем: слeпец же слeпца аще водит, оба в яму впадетася.
<p>15 Отвeщав же петр рече ему: скажи нам притчу сию.
<p>16 Иисус же рече (им): единаче (еще) ли и вы без разума есте?
<p>17 не у ли разумeваете, яко всяко, еже входит во уста, во чрево вмeщается и афедроном исходит?
<p>18 исходящая же изо уст, от сердца исходят, и та сквернят человeка:
<p>19 от сердца бо исходят помышления злая, убийства, прелюбодeяния, любодeяния, татьбы, лжесвидeтелства, хулы:
<p>20 сия суть сквернящая человeка: а еже неумовенныма рукама ясти, не сквернит человeка.
<p>21 И изшед оттуду Иисус, отиде во страны тирския и сидонския.
<p>22 И се, жена хананейска, от предeл тeх изшедши, возопи к нему глаголющи: помилуй мя, Господи, Сыне давидов, дщи моя злe бeснуется.
<p>23 Он же не отвeща ей словесе. И приступльше ученицы его, моляху его, глаголюще: отпусти ю, яко вопиет вслeд нас.
<p>24 Он же отвeщав рече: нeсмь послан, токмо ко овцам погибшым дому Израилева.
<p>25 Она же пришедши поклонися ему, глаголющи: Господи, помози ми.
<p>26 Он же отвeщав рече: нeсть добро отяти хлeба чадом и поврещи псом.
<p>27 Она же рече: ей, Господи: ибо и пси ядят от крупиц падающих от трапезы господей своих.
<p>28 Тогда отвeщав Иисус рече ей: о!, жено, велия вeра твоя: буди тебe якоже хощеши. И исцeлe дщи ея от того часа.
<p>29 И прешед оттуду Иисус, прииде на море галилейское, и возшед на гору, сeде ту.
<p>30 И приступиша к нему народи мнози, имуще с собою хромыя, слeпыя, нeмыя, бeдныя и ины многи, и привергоша их к ногама Иисусовыма: и исцeли их:
<p>31 якоже народом дивитися, видящим нeмыя глаголюща, бeдныя здравы, хромыя ходящя и слeпыя видящя: и славляху Бога Израилева.
<p>32 Иисус же призвав ученики своя, рече (им): милосердую о народe (сем), яко уже дни три присeдят мнe и не имут чесо ясти: и отпустити их не ядших не хощу, да не како ослабeют на пути.
<p>33 И глаголаша ему ученицы его: откуду нам в пустыни хлeби толицы, яко да насытится толик народ?
<p>34 И глагола им Иисус: колико хлeбы имате? Они же рeша: седмь, и мало рыбиц.
<p>35 И повелe народом возлещи на земли,
<p>36 и приемь седмь хлeбы и рыбы, хвалу воздав преломи и даде учеником своим, ученицы же народом.
<p>37 И ядоша вси и насытишася: и взяша избытки укрух, седмь кошниц исполнь:
<p>38 ядших же бяше четыре тысящы мужей, развe жен и дeтей.
<p>39 И отпустив народы, влeзе в корабль и прииде в предeлы магдалински.
<h4>16</h4>
<p>1 И приступиша (к нему) фарисее и саддукее, искушающе просиша его знамение с небесе показати им.
<p>2 Он же отвeщав рече им: вечеру бывшу, глаголете: ведро, чермнуетбося небо:
<p>3 и утру: днесь зима, чермнуетбося дряселуя небо. Лицемeри, лице убо небесе умeете разсуждати, знамений же временом не можете (искусити).
<p>4 Род лукав и прелюбодeйный знамения ищет: и знамение не дастся ему, токмо знамение ионы пророка. И оставль их, отиде.
<p>5 И прешедше ученицы его на он пол, забыша хлeбы взяти.
<p>6 Иисус же рече им: внемлите и блюдитеся от кваса фарисейска и саддукейска.
<p>7 Они же помышляху в себe, глаголюще: яко хлeбы не взяхом.
<p>8 Разумeв же Иисус рече им: что мыслите в себe, маловeри, яко хлeбы не взясте?
<p>9 не у ли разумeете, ниже помните пять хлeбы пятим тысящам, и колико кош взясте?
<p>10 ни ли седмь хлeбы четырем тысящам, и колико кошниц взясте?
<p>11 како не разумeете, яко не о хлeбeх рeх вам внимати, (но) от кваса фарисейска и саддукейска?
<p>12 Тогда разумeша, яко не рече хранитися от кваса хлeбнаго, но от учения фарисейска и саддукейска.
<p>13 Пришед же Иисус во страны кесарии филипповы, вопрошаше ученики своя, глаголя: кого мя глаголют человeцы быти, Сына человeческаго?
<p>14 Они же рeша: ови убо иоанна крестителя, инии же илию, друзии же иеремию или единаго от пророк.
<p>15 Глагола им (Иисус): вы же кого мя глаголете быти?
<p>16 Отвeщав же симон петр рече: ты еси Христос, Сын Бога живаго.
<p>17 И отвeщав Иисус рече ему: блажен еси, симоне, вар иона, яко плоть и кровь не яви тебe, но Отец мой, иже на небесeх:
<p>18 и аз же тебe глаголю, яко ты еси петр, и на сем камени созижду церковь мою, и врата адова не одолeют ей:
<p>19 и дам ти ключи царства небeснаго: и еже аще свяжеши на земли, будет связано на небесeх: и еже аще разрeшиши на земли, будет разрeшено на небесeх.
<p>20 Тогда запрети Иисус учеником своим, да ни комуже рекут, яко сей есть Иисус Христос.
<p>21 Оттолe начат Иисус сказовати учеником своим, яко подобает ему ити во иерусалим и много пострадати от старец и архиерей и книжник, и убиену быти, и в третий день востати.
<p>22 И поемь его петр, начат прерeцати ему глаголя: милосерд ты, Господи: не имать быти тебe сие.
<p>23 Он же обращься рече петрови: иди за мною, сатано, соблазн ми еси: яко не мыслиши яже (суть) Божия, но человeческая.
<p>24 Тогда Иисус рече учеником своим: аще кто хощет по мнe ити, да отвержется себе и возмет крест свой и по мнe грядет:
<p>25 иже бо аще хощет душу свою спасти, погубит ю: и иже аще погубит душу свою мене ради, обрящет ю:
<p>26 кая бо польза человeку, аще мир весь приобрящет, душу же свою отщетит? или что даст человeк измeну за душу свою?
<p>27 приити бо имать Сын человeческий во славe Отца своего со ангелы своими, и тогда воздаст комуждо по дeянием его:
<p>28 аминь глаголю вам, (яко) суть нeцыи от здe стоящих, иже не имут вкусити смерти, дондеже видят Сына человeческаго грядуща во царствии своем.
<h4>17</h4>
<p>1 И по днех шестих поят Иисус петра и иакова и иоанна брата его, и возведе их на гору высоку едины,
<p>2 и преобразися пред ними: и просвeтися лице его яко солнце, ризы же его быша бeлы яко свeт.
<p>3 И се, явистася им моисей и илиа, с ним глаголюща.
<p>4 Отвeщав же петр рече (ко) Иисусови: Господи, добро есть нам здe быти: аще хощеши, сотворим здe три сeни, тебe едину, и моисеови едину, и едину илии.
<p>5 Еще (же) ему глаголющу, се, облак свeтел осeни их: и се, глас из облака глаголя: сей есть Сын мой возлюбленный, о немже благоволих: того послушайте.
<p>6 И слышавше ученицы падоша ницы и убояшася зeло.
<p>7 И приступль Иисус прикоснуся их и рече: востаните и не бойтеся.
<p>8 Возведше же очи свои, ни когоже видeша, токмо Иисуса единаго.
<p>9 И сходящым им с горы, заповeда им Иисус, глаголя: ни комуже повeдите видeния, дондеже Сын человeческий из мертвых воскреснет.
<p>10 И вопросиша его ученицы его, глаголюще: что убо книжницы глаголют, яко илии подобает приити прежде?
<p>11 Иисус же отвeщав рече им: илиа убо приидет прежде и устроит вся:
<p>12 глаголю же вам, яко илиа уже прииде, и не познаша его, но сотвориша о нем, елика восхотeша: тако и Сын человeческий имать пострадати от них.
<p>13 Тогда разумeша ученицы, яко о иоаннe крестители рече им.
<p>14 И пришедшым им к народу, приступи к нему человeк, кланяяся ему
<p>15 и глаголя: Господи, помилуй сына моего, яко на новы мeсяцы бeснуется и злe страждет: множицею бо падает во огнь и множицею в воду:
<p>16 и приведох его ко учеником твоим, и не возмогоша его исцeлити.
<p>17 Отвeщав же Иисус рече: о!, роде невeрный и развращенный, доколe буду с вами? доколe терплю вам? приведите ми его сeмо.
<p>18 И запрети ему Иисус, и изыде из него бeс: и исцeлe отрок от часа того.
<p>19 Тогда приступльше ученицы ко Иисусу на единe, рeша: почто мы не возмогохом изгнати его?
<p>20 Иисус же рече им: за невeрствие ваше: аминь бо глаголю вам: аще имате вeру яко зерно горушно, речете горe сей: прейди отсюду тамо, и прейдет: и ничтоже невозможно будет вам:
<p>21 сей же род не исходит, токмо молитвою и постом.
<p>22 Живущым же им в галилеи, рече им Иисус: предан имать быти Сын человeческий в руцe человeком,
<p>23 и убиют его, и в третий день востанет. И скорбни быша зeло.
<p>24 Пришедшым же им в капернаум, приступиша приемлющии дидрахмы к петрови и рeша: учитель ваш не даст ли дидрахмы?
<p>25 Глаголя: ей. И егда вниде в дом, предвари его Иисус, глаголя: что ти мнится, симоне? царие земстии от киих приемлют дани или кинсон? от своих ли сынов, или от чужих?
<p>26 Глагола ему петр: от чужих. Рече ему Иисус: убо свободни суть сынове:
<p>27 но да не соблазним их, шед на море, верзи удицу, и, юже прежде имеши рыбу, возми: и отверз уста ей, обрящеши статир: той взем даждь им за мя и за ся.
<h4>18</h4>
<p>1 В той час приступиша ученицы ко Иисусу, глаголюще: кто убо болий есть в царствии небeснeм?
<p>2 И призвав Иисус отроча, постави е посредe их
<p>3 и рече: аминь глаголю вам, аще не обратитеся и будете яко дeти, не внидете в царство небeсное:
<p>4 иже убо смирится яко отроча сие, той есть болий во царствии небeснeм:
<p>5 и иже аще приимет отроча таково во имя мое, мене приемлет:
<p>6 а иже аще соблазнит единаго малых сих вeрующих в мя, уне есть ему, да обeсится жернов оселский на выи его, и потонет в пучинe морстeй.
<p>7 Горе миру от соблазн: нужда бо есть приити соблазном: обаче горе человeку тому, имже соблазн приходит.
<p>8 Аще ли рука твоя или нога твоя соблажняет тя, отсeцы ю и верзи от себе: добрeйше ти есть внити в живот хрому или бeдну (без руки), неже двe руцe и двe нозe имущу ввержену быти во огнь вeчный:
<p>9 и аще око твое соблажняет тя, изми е и верзи от себе: добрeйше ти есть со единeм оком в живот внити, неже двe оцe имущу ввержену быти в геенну огненную.
<p>10 Блюдите, да не презрите единаго (от) малых сих: глаголю бо вам, яко ангели их на небесeх выну видят лице Отца моего небeснаго.
<p>11 Прииде бо Сын человeческий (взыскати и) спасти погибшаго.
<p>12 Что вам мнится? Аще будет нeкоему человeку сто овец, и заблудит едина от них: не оставит ли девятьдесят и девять в горах и шед ищет заблуждшия?
<p>13 и аще будет (приключится) обрeсти ю, аминь глаголю вам, яко радуется о ней паче, неже о девятидесятих и девяти не заблуждших.
<p>14 Тако нeсть воля пред Отцем вашим небeсным, да погибнет един от малых сих.
<p>15 Аще же согрeшит к тебe брат твой, иди и обличи его между тобою и тeм единeм: аще тебе послушает, приобрeл еси брата твоего:
<p>16 аще ли тебе не послушает, поими с собою еще единаго или два, да при устeх двою или триех свидeтелей станет всяк глагол:
<p>17 аще же не послушает их, повeждь церкви: аще же и церковь преслушает, буди тебe якоже язычник и мытарь.
<p>18 Аминь (бо) глаголю вам: елика аще свяжете на земли, будут связана на небеси: и елика аще разрeшите на земли, будут разрeшена на небесeх.
<p>19 Паки аминь глаголю вам, яко аще два от вас совeщаета на земли о всяцeй вещи, еяже аще просита, будет има от Отца моего, иже на небесeх:
<p>20 идeже бо еста два или трие собрани во имя мое, ту есмь посредe их.
<p>21 Тогда приступль к нему петр рече: Господи, колькраты аще согрeшит в мя брат мой, и отпущу ли ему до седмь крат?
<p>22 Глагола ему Иисус: не глаголю тебe: до седмь крат, но до седмьдесят крат седмерицею.
<p>23 Сего ради уподобися царствие небeсное человeку царю, иже восхотe стязатися о словеси с рабы своими.
<p>24 Наченшу же ему стязатися, приведоша ему единаго должника тмою талант:
<p>25 не имущу же ему воздати, повелe и господь его продати, и жену его, и чада, и вся, елика имeяше, и отдати.
<p>26 Пад убо раб той, кланяшеся ему, глаголя: господи, потерпи на мнe, и вся ти воздам.
<p>27 Милосердовав же господь раба того, прости его и долг отпусти ему.
<p>28 Изшед же раб той, обрeте единаго (от) клеврет своих, иже бe должен ему стом пeнязь: и емь его давляше, глаголя: отдаждь ми, имже (ми) еси должен.
<p>29 Пад убо клеврет его на нозe его, моляше его, глаголя: потерпи на мнe, и вся воздам ти.
<p>30 Он же не хотяше, но вед всади его в темницу, дондеже воздаст должное.
<p>31 Видeвше же клеврети его бывшая, сжалиша си зeло и пришедше сказаша господину своему вся бывшая.
<p>32 Тогда призвав его господин его, глагола ему: рабе лукавый, весь долг он отпустих тебe, понеже умолил мя еси:
<p>33 не подобаше ли и тебe помиловати клеврета твоего, якоже и аз тя помиловах?
<p>34 И прогнeвався господь его, предаде его мучителем, дондеже воздаст весь долг свой.
<p>35 Тако и Отец мой небeсный сотворит вам, аще не отпустите кийждо брату своему от сердец ваших прегрeшения их.
<h4>19</h4>
<p>1 И бысть егда сконча Иисус словеса сия, прейде от галилеи и прииде в предeлы иудейския об он пол иордана.
<p>2 И по нем идоша народи мнози, и исцeли их ту.
<p>3 И приступиша к нему фарисее искушающе его и глаголаша ему: аще достоит человeку пустити жену свою по всяцeй винe?
<p>4 Он же отвeщав рече им: нeсте ли чли, яко сотворивый искони, мужеский пол и женский сотворил я есть?
<p>5 И рече: сего ради оставит человeк отца (своего) и матерь и прилeпится к женe своей, и будета оба в плоть едину,
<p>6 якоже ктому нeста два, но плоть едина: еже убо Бог сочета, человeк да не разлучает.
<p>7 Глаголаша ему: что убо моисей заповeда дати книгу распустную и отпустити ю?
<p>8 Глагола им: яко моисей по жестосердию вашему повелe вам пустити жены вашя: изначала же не бысть тако:
<p>9 глаголю же вам, яко иже аще пустит жену свою, развe словесе прелюбодeйна, и оженится иною, прелюбы творит: и женяйся пущеницею прелюбы дeет.
<p>10 Глаголаша ему ученицы его: аще тако есть вина человeку с женою, лучше есть не женитися.
<p>11 Он же рече им: не вси вмeщают словесе сего, но имже дано есть:
<p>12 суть бо скопцы, иже из чрева матерня родишася тако: и суть скопцы, иже скопишася от человeк: и суть скопцы, иже исказиша сами себе царствия ради небeснаго: могий вмeстити да вмeстит.
<p>13 Тогда приведоша к нему дeти, да руцe возложит на них и помолится: ученицы же запретиша им.
<p>14 Иисус же рече (им): оставите дeтей и не возбраняйте им приити ко мнe: таковых бо есть царство небeсное.
<p>15 И возложь на них руцe, отиде оттуду.
<p>16 И се, един (нeкий) приступль рече ему: учителю благий, что благо сотворю, да имам живот вeчный?
<p>17 Он же рече ему: что мя глаголеши блага? никтоже благ, токмо един Бог: аще ли хощеши внити в живот, соблюди заповeди.
<p>18 Глагола ему: кия? Иисус же рече: еже, не убиеши: не прелюбы сотвориши: не украдеши: не лжесвидeтелствуеши:
<p>19 чти отца и матерь: и: возлюбиши искренняго твоего яко сам себе.
<p>20 Глагола ему юноша: вся сия сохраних от юности моея: что есмь еще не докончал?
<p>21 Рече ему Иисус: аще хощеши совершен быти, иди, продаждь имeние твое и даждь нищым: и имeти имаши сокровище на небеси: и гряди вслeд мене.
<p>22 Слышав же юноша слово, отиде скорбя: бe бо имeя стяжания многа.
<p>23 Иисус же рече учеником своим: аминь глаголю вам, яко неудобь богатый внидет в царствие небeсное:
<p>24 паки же глаголю вам: удобeе есть велбуду сквозe иглинe ушы проити, неже богату в царствие Божие внити.
<p>25 Слышавше же ученицы его, дивляхуся зeло, глаголюще: кто убо может спасен быти?
<p>26 Воззрeв же Иисус рече им: у человeк сие невозможно есть, у Бога же вся возможна.
<p>27 Тогда отвeщав петр рече ему: се, мы оставихом вся и вслeд тебе идохом: что убо будет нам?
<p>28 Иисус же рече им: аминь глаголю вам, яко вы шедшии по мнe, в пакибытие, егда сядет Сын человeческий на престолe славы своея, сядете и вы на двоюнадесяте престолу, судяще обeманадесяте колeнома Израилевома:
<p>29 и всяк, иже оставит дом, или братию, или сестры, или отца, или матерь, или жену, или чада, или села, имене моего ради, сторицею приимет и живот вeчный наслeдит:
<p>30 мнози же будут перви послeднии, и послeдни первии.
<h4>20</h4>
<p>1 Подобно бо есть царствие небeсное человeку домовиту, иже изыде купно (зeло) утро наяти дeлатели в виноград свой,
<p>2 и совeщав с дeлатели по пeнязю на день, посла их в виноград свой.
<p>3 И изшед в третий час, видe ины стоящя на торжищи праздны,
<p>4 и тeм рече: идите и вы в виноград мой, и еже будет правда, дам вам. Они же идоша.
<p>5 Паки же изшед в шестый и девятый час, сотвори такоже.
<p>6 Во единыйженадесять час изшед, обрeте другия стоящя праздны и глагола им: что здe стоите весь день праздни?
<p>7 Глаголаша ему: яко никтоже нас наят. Глагола им: идите и вы в виноград (мой), и еже будет праведно, приимете.
<p>8 Вечеру же бывшу, глагола господин винограда к приставнику своему: призови дeлатели и даждь им мзду, начен от послeдних до первых.
<p>9 И пришедше иже во единыйнадесять час, прияша по пeнязю.
<p>10 Пришедше же первии мняху, яко вящше приимут: и прияша и тии по пeнязю:
<p>11 приемше же роптаху на господина,
<p>12 глаголюще, яко сии послeднии един час сотвориша, и равных нам сотворил их еси, понесшым тяготу дне и вар.
<p>13 Он же отвeщав рече единому их: друже, не обижу тебе: не по пeнязю ли совeщал еси со мною?
<p>14 возми твое и иди: хощу же и сему послeднему дати, якоже и тебe:
<p>15 или нeсть ми лeть сотворити, еже хощу, во своих ми? аще око твое лукаво есть, яко аз благ есмь?
<p>16 Тако будут послeднии перви, и первии послeдни: мнози бо суть звани, мало же избранных.
<p>17 И восходя Иисус во иерусалим, поят обанадесяте ученика едины (особь) на пути и рече им:
<p>18 се, восходим во иерусалим, и Сын человeческий предан будет архиереем и книжником: и осудят его на смерть,
<p>19 и предадят его языком на поругание и биение и пропятие: и в третий день воскреснет.
<p>20 Тогда приступи к нему мати сыну зеведеову с сынома своима, кланяющися и просящи нeчто от него.
<p>21 Он же рече ей: чесо хощеши? Глагола ему: рцы, да сядета сия оба сына моя, един одесную тебе, и един ошуюю (тебе), во царствии твоем.
<p>22 Отвeщав же Иисус рече: не вeста, чесо просита: можета ли пити чашу, юже аз имам пити, или крещением, имже аз крещаюся, креститися? Глаголаста ему: можева.
<p>23 И глагола има: чашу убо мою испиета, и крещением, имже аз крещаюся, имате креститися: а еже сeсти одесную мене и ошуюю мене, нeсть мое дати, но имже уготовася от Отца моего.
<p>24 И слышавше десять, негодоваша о обою брату.
<p>25 Иисус же призвав их, рече: вeсте, яко князи язык господствуют ими, и велицыи обладают ими:
<p>26 не тако же будет в вас: но иже аще хощет в вас вящший быти, да будет вам слуга:
<p>27 и иже аще хощет в вас быти первый, буди вам раб:
<p>28 якоже Сын человeческий не прииде, да послужат ему, но послужити и дати душу свою избавление за многих.
<p>29 И исходящу ему от иерихона, по нем иде народ мног.
<p>30 И се, два слeпца сeдяща при пути, слышавша, яко Иисус мимоходит, возописта, глаголюща: помилуй ны, Господи, Сыне давидов.
<p>31 Народ же прещаше има, да умолчита: она же паче вопияста, глаголюща: помилуй ны, Господи, Сыне давидов.
<p>32 И востав Иисус возгласи я и рече: что хощета, да сотворю вама?
<p>33 Глаголаста ему: Господи, да отверзетeся очи наю.
<p>34 Милосердовав же Иисус прикоснуся очию има: и абие прозрeста има очи, и по нем идоста.
<h4>21</h4>
<p>1 И егда приближишася во иерусалим и приидоша в виффагию к горe елеонстeй, тогда Иисус посла два ученика,
<p>2 глаголя има: идита в весь, яже прямо вама: и абие обрящета осля привязано, и жребя с ним: отрeшивша приведита ми:
<p>3 и аще вама кто речет что, речета, яко Господь ею требует: абие же послет я.
<p>4 Сие же все бысть, да сбудется реченное пророком, глаголющим:
<p>5 рцыте дщери сионовe: се, царь твой грядет тебe кроток, и всeд на осля и жребя, сына подяремнича.
<p>6 Шедша же ученика и сотворша, якоже повелe има Иисус,
<p>7 приведоста осля и жребя: и возложиша верху ею ризы своя, и всeде верху их.
<p>8 Множайшии же народи постилаху ризы своя по пути: друзии же рeзаху вeтви от древ и постилаху по пути.
<p>9 Народи же предходящии (ему) и вслeдствующии зваху, глаголюще: осанна Сыну давидову: благословен грядый во имя Господне: осанна в вышних.
<p>10 И вшедшу ему во иерусалим, потрясеся весь град, глаголя: кто есть сей?
<p>11 Народи же глаголаху: сей есть Иисус пророк, иже от назарета галилейска.
<p>12 И вниде Иисус в церковь Божию и изгна вся продающыя и купующыя в церкви, и трапезы торжником испроверже и сeдалища продающих голуби,
<p>13 и глагола им: писано есть: храм мой храм молитвы наречется: вы же сотвористе и вертеп разбойником.
<p>14 И приступиша к нему хромии и слeпии в церкви: и исцeли их.
<p>15 Видeвше же архиерее и книжницы чудеса, яже сотвори, и отроки зовущя в церкви и глаголющя: осанна Сыну давидову, негодоваша
<p>16 и рeша ему: слышиши ли, что сии глаголют? Иисус же рече им: ей: нeсте ли чли николиже, яко из уст младенец и ссущих совершил еси хвалу?
<p>17 И оставль их, изыде вон из града в вифанию и водворися ту.
<p>18 Утру же возвращься во град, взалка:
<p>19 и узрeв смоковницу едину при пути, прииде к ней, и ничтоже обрeте на ней, токмо листвие едино, и глагола ей: да николиже от тебе плода будет во вeки. И абие изсше смоковница.
<p>20 И видeвше ученицы дивишася, глаголюще: како абие изсше смоковница?
<p>21 Отвeщав же Иисус рече им: аминь глаголю вам: аще имате вeру и не усумнитеся, не токмо смоковничное сотворите, но аще и горe сей речете: двигнися и верзися в море, будет:
<p>22 и вся, елика аще воспросите в молитвe вeрующе, приимете.
<p>23 И пришедшу ему в церковь, приступиша к нему учащу архиерее и старцы людстии, глаголюще: коею властию сия твориши? и кто ти даде власть сию?
<p>24 Отвeщав же Иисус рече им: вопрошу вы и аз слово едино: еже аще речете мнe, и аз вам реку, коею властию сия творю:
<p>25 креещение иоанново откуду бe? с небесе ли, или от человeк? Они же помышляху в себe, глаголюще: аще речем, с небесе: речет нам: почто убо не вeровасте ему?
<p>26 аще ли речем, от человeк: боимся народа: вси бо имут иоанна яко пророка.
<p>27 И отвeщавше Иисусови рeша: не вeмы. Рече им и той: ни аз вам глю, коею властию сия творю.
<p>28 Что же ся вам мнит? Человeк нeкий имяше два сына, и пришед к первому, рече: чадо, иди днесь, дeлай в виноградe моем.
<p>29 Он же отвeщав рече: не хощу: послeди же раскаявся, иде.
<p>30 И приступль к другому, рече такоже. Он же отвeщав рече: аз, господи (иду): и не иде.
<p>31 Кий от обою сотвори волю отчу? Глаголаша ему: первый. Глагола им Иисус: аминь глаголю вам, яко мытари и любодeйцы варяют вы в царствии Божии:
<p>32 прииде бо к вам иоанн (креститель) путем првдным, и не вeровасте ему, мытари же и любодeйцы вeроваша ему: вы же видeвше, не раскаястеся послeди вeровати ему.
<p>33 Ину притчу слышите. Человeк нeкий бe домовит, иже насади виноград, и оплотом огради его, и ископа в нем точило, и созда столп, и вдаде и дeлателем, и отиде.
<p>34 Егда же приближися время плодов, посла рабы своя к дeлателем прияти плоды его:
<p>35 и емше дeлателе рабов его, оваго убо биша, оваго же убиша, оваго же камением побиша.
<p>36 Паки посла ины рабы множайшя первых: и сотвориша им такоже.
<p>37 Послeди же посла к ним сына своего, глаголя: усрамятся сына моего.
<p>38 Дeлателе же видeвше сына, рeша в себe: сей есть наслeдник: приидите, убием его и удержим достояние его.
<p>39 И емше его изведоша вон из винограда и убиша.
<p>40 Егда убо приидет господин винограда, что сотворит дeлателем тeм?
<p>41 Глаголаша ему: злых злe погубит их, и виноград предаст иным дeлателем, иже воздадят ему плоды во времена своя.
<p>42 Глагола им Иисус: нeсте ли чли николиже в писаниих: камень, егоже не в ряду сотвориша (небрегоша) зиждущии, сей бысть во главу угла? от Господа бысть сие, и есть дивно во очию вашею (нашею).
<p>43 Сего ради глаголю вам, яко отимется от вас царствие Божие и дастся языку творящему плоды его:
<p>44 и падый на камени сем сокрушится: а на немже падет, сотрыет и.
<p>45 И слышавше архиерее и фарисее притчи его, разумeша, яко о них глаголет:
<p>46 и ищуще его яти, убояшася народа, понеже яко пророка его имeяху.
<h4>22</h4>
<p>1 И отвeщав Иисус, паки рече им в притчах, глаголя:
<p>2 уподобися царствие небeсное человeку царю, иже сотвори браки сыну своему
<p>3 и посла рабы своя призвати званныя на браки: и не хотяху приити.
<p>4 Паки посла ины рабы, глаголя: рцыте званным: се, обeд мой уготовах, юнцы мои и упитанная исколена, и вся готова: приидите на браки.
<p>5 Они же небрегше отидоша, ов убо на село свое, ов же на купли своя:
<p>6 прочии же емше рабов его, досадиша им и убиша их.
<p>7 И слышав царь той разгнeвася, и послав воя своя, погуби убийцы оны и град их зажже.
<p>8 Тогда глагола рабом своим: брак убо готов есть, званнии же не быша достойни:
<p>9 идите убо на исходища путий, и елицeх аще обрящете, призовите на браки.
<p>10 И изшедше раби они на распутия, собраша всeх, елицeх обрeтоша, злых же и добрых: и исполнися брак возлежащих.
<p>11 Вшед же царь видeти возлежащих, видe ту человeка не оболчена во одeяние брачное,
<p>12 и глагола ему: друже, како вшел еси сeмо не имый одeяния брачна? Он же умолча.
<p>13 Тогда рече царь слугам: связавше ему руцe и нозe, возмите его и вверзите во тму кромeшнюю: ту будет плачь и скрежет зубом:
<p>14 мнози бо суть звани, мало же избранных.
<p>15 Тогда шедше фарисее, совeт восприяша, яко да обольстят его словом.
<p>16 И посылают к нему ученики своя со иродианы, глаголюще: учителю, вeмы, яко истинен еси, и пути Божию воистинну учиши, и нерадиши ни о комже: не зриши бо на лице человeком:
<p>17 рцы убо нам, что ти ся мнит? достойно ли есть дати кинсон кесареви, или ни?
<p>18 Разумeв же Иисус лукавство их, рече: что мя искушаете, лицемeри?
<p>19 покажите ми златицу кинсонную. Они же принесоша ему пeнязь.
<p>20 И глагола им: чий образ сей и написание?
<p>21 (И) глаголаша ему: кесарев. Тогда глагола им: воздадите убо кесарева кесареви, и Божия Богови.
<p>22 И слышавше дивишася: и оставльше его отидоша.
<p>23 В той день приступиша к нему саддукее, иже глаголют не быти воскреснию, и вопросиша его,
<p>24 глаголюще: учителю, моисей рече: аще кто умрет не имый чад, (да) поймет брат его жену его и воскресит сeмя брата своего:
<p>25 бeша же в нас седмь братия: и первый оженься умре, и не имый сeмене, остави жену свою брату своему:
<p>26 такожде же и вторый, и третий, даже до седмаго:
<p>27 послeди же всeх умре и жена:
<p>28 в воскресние убо, котораго от седмих будет жена? вси бо имeша ю.
<p>29 Отвeщав же Иисус рече им: прельщаетеся, не вeдуще писания, ни силы Божия:
<p>30 в воскрение бо ни женятся, ни посягают, но яко ангели Божии на небеси суть:
<p>31 о воскреснии же мертвых нeсте ли чли реченнаго вам Богом, глаголющим:
<p>32 аз есмь Бог авраамов, и Бог исааков, и Бог иаковль? нeсть Бог Бог мертвых, но (Бог) живых.
<p>33 И слышавше народи дивляхуся о учении его.
<p>34 Фарисее же слышавше, яко посрами саддукеи, собрашася вкупe.
<p>35 И вопроси един от них законоучитель, искушая его и глаголя:
<p>36 учителю, кая заповeдь болши (есть) в законe?
<p>37 Иисус же рече ему: возлюбиши Господа Бога твоего всeм сердцем твоим, и всею душею твоею, и всею мыслию твоею:
<p>38 сия есть первая и болшая заповeдь:
<p>39 вторая же подобна ей: возлюбиши искренняго твоего яко сам себе:
<p>40 в сию обою заповeдию весь закон и пророцы висят.
<p>41 Собравшымся же фарисеом, вопроси их Иисус,
<p>42 глаголя: что вам мнится о Христe? чий есть Сын? Глаголаша ему: давидов.
<p>43 Глагола им: како убо давид духом Господа его нарицает, глаголя:
<p>44 рече Господь Господеви моему: сeди одесную мене, дондеже положу враги твоя подножие ногама твоима?
<p>45 аще убо давид нарицает его Господа, како Сын ему есть?
<p>46 И никтоже можаше отвeщати ему словесе: ниже смeяше кто от того дне вопросити его ктому.
<h4>23</h4>
<p>1 Тогда Иисус глагола к народом и учеником своим,
<p>2 глаголя: на моисеовe сeдалищи сeдоша книжницы и фарисее:
<p>3 вся убо, елика аще рекут вам блюсти, соблюдайте и творите: по дeлом же их не творите: глаголют бо, и не творят:
<p>4 связуют бо бремена тяжка и бeднe носима, и возлагают на плеща человeческа, перстом же своим не хотят двигнути их.
<p>5 Вся же дeла своя творят, да видими будут человeки: разширяют же хранилища своя и величают воскрилия риз своих:
<p>6 любят же преждевозлегания на вечерях, и преждесeдания на сонмищих,
<p>7 и цeлования на торжищих, и зватися от человeк: учителю, учителю.
<p>8 Вы же не нарицайтеся учителие: един бо есть ваш учитель, Христос: вси же вы братия есте:
<p>9 и отца не зовите себe на земли: един бо есть Отец ваш, иже на небесeх:
<p>10 ниже нарицайтеся наставницы: един бо есть наставник ваш, Христос.
<p>11 Болий же в вас да будет вам слуга:
<p>12 иже бо вознесется, смирится: и смиряяйся вознесется.
<p>13 Горе вам, книжницы и фарисее, лицемeри, яко затворяете царствие небeсное пред человeки: вы бо не входите, ни входящих оставляете внити.
<p>14 Горе вам, книжницы и фарисее, лицемeри, яко Сынeдаете домы вдовиц, и виною далече молитвы творяще (и лицемeрно на долзe молитвы творите): сего ради лишшее приимете осуждение.
<p>15 Горе вам, книжницы и фарисее, лицемeри, яко преходите море и сушу, сотворити единаго пришелца: и егда будет, творите его сына геенны сугубeйша вас.
<p>16 Горе вам, вожди слeпии, глаголющии: иже аще кленется церковию, ничесоже есть: а иже кленется златом церковным, должен есть.
<p>17 Буи и слeпии, что бо болeе есть, злато ли, или церковь, святящая злато?
<p>18 И: иже аще кленется олтарем, ничесоже есть: а иже кленется даром, иже верху его, должен есть.
<p>19 Буи и слeпии, что бо болeе, дар ли, или олтарь, святяй дар?
<p>20 Иже убо кленется олтарем, кленется им и сущим верху его:
<p>21 и иже кленется церковию, кленется ею и живущим в ней:
<p>22 и кленыйся небесем кленется престолом Божиим и сeдящим на нем.
<p>23 Горе вам, книжницы и фарисее, лицемeри, яко одесятствуете мятву и копр и кимин, и остависте вящшая закона, суд и милость и вeру: сия (же) подобаше творити, и онeх не оставляти.
<p>24 Вожди слeпии, оцeждающии комары, велблуды же пожирающе.
<p>25 Горе вам, книжницы и фарисее лицемeри, яко очищаете внeшнее сткляницы и блюда, внутрьуду же суть полни хищения и неправды:
<p>26 фарисее слeпый, очисти прежде внутреннее сткляницы и блюда, да будет и внeшнее има чисто.
<p>27 Горе вам, книжницы и фарисее, лицемeри, яко подобитеся гробом повапленым, иже внeуду убо являются красны, внутрьуду же полни суть костей мертвых и всякия нечистоты:
<p>28 тако и вы, внeуду убо являетеся человeком праведни, внутрьуду же есте полни лицемeрия и беззакония.
<p>29 Горе вам, книжницы и фарисее, лицемeри, яко зиждете гробы пророческия, и красите раки првдных,
<p>30 и глаголете: аще быхом были во дни отец наших, не быхом убо общницы им были в крови пророк:
<p>31 тeмже сами свидeтелствуете себe, яко сынове есте избивших пророки:
<p>32 и вы исполните мeру отец ваших.
<p>33 Змия, порождения ехиднова, како убeжите от суда (огня) геенскаго?
<p>34 Сего ради, се, аз послю к вам пророки и премдры и книжники: и от них убиете и распнете, и от них биете на сонмищих ваших, и изженете от града во град:
<p>35 яко да приидет на вы всяка кровь првдна, проливаемая на земли, от крове авеля првднаго до крове захарии сына варахиина, егоже убисте между церковию и олтарем.
<p>36 Аминь глаголю вам: (яко) приидут вся сия на род сей.
<p>37 Иерусалиме, иерусалиме, избивый пророки и камением побиваяй посланныя к тебe, колькраты восхотeх собрати чада твоя, якоже собирает кокош птенцы своя под крилe, и не восхотeсте?
<p>38 Се, оставляется вам дом ваш пуст.
<p>39 Глаголю бо вам: (яко) не имате мене видeти отселe, дондеже речете: благословен грядый во имя Господне.
<h4>24</h4>
<p>1 И изшед Иисус идяше от церкве. И приступиша (к нему) ученицы его показати ему здания церковная.
<p>2 Иисус же рече им: не видите ли вся сия? аминь глаголю вам, не имать остати здe камень на камени, иже не разорится.
<p>3 Сeдящу же ему на горe елеонстeй, приступиша к нему ученицы на единe, глаголюще: рцы нам, когда сия будут? и что есть знамение твоего пришествия и кончина вeка?
<p>4 И отвeщав Иисус рече им: блюдите, да никтоже вас прельстит:
<p>5 мнози бо приидут во имя мое, глаголюще: аз есмь Христос: и многи прельстят.
<p>6 Услышати же имате брани и слышания бранем. Зрите, не ужасайтеся, подобает бо всeм (сим) быти: но не тогда есть кончина.
<p>7 Востанет бо язык на язык, и царство на царство: и будут глади и пагубы и труси по мeстом:
<p>8 вся же сия начало болeзнем.
<p>9 Тогда предадят вы в скорби и убиют вы: и будете ненавидими всeми языки имене моего ради.
<p>10 И тогда соблазнятся мнози, и друг друга предадят, и возненавидят друг друга:
<p>11 и мнози лжепророцы востанут и прельстят многия:
<p>12 и за умножение беззакония, изсякнет любы многих.
<p>13 Претерпeвый же до конца, той спасется.
<p>14 И проповeстся сие евангелие царствия по всей вселеннeй, во свидeтелство всeм языком: и тогда приидет кончина.
<p>15 Егда убо узрите мерзость запустeния, реченную даниилом пророком, стоящу на мeстe святe: иже чтет, да разумeет:
<p>16 тогда сущии во иудеи да бeжат на горы:
<p>17 (и) иже на кровe, да не сходит взяти яже в дому его:
<p>18 и иже на селe, да не возвратится вспять взяти риз своих.
<p>19 Горе же непраздным и доящым в тыя дни.
<p>20 Молитеся же, да не будет бeгство ваше в зимe, ни в субботу.
<p>21 Будет бо тогда скорбь велия, яковаже не была от начала мира доселe, ниже имать быти.
<p>22 И аще не быша прекратилися дние оны, не бы убо спаслася всяка плоть: избранных же ради прекратятся дние оны.
<p>23 Тогда аще кто речет вам: се, здe Христос, или ондe: не имите вeры:
<p>24 востанут бо лжехристи и лжепророцы и дадят знамения велия и чудеса, якоже прельстити, аще возможно, и избранныя.
<p>25 Се, прежде рeх вам.
<p>26 Аще убо рекут вам: се, в пустыни есть, не изыдите: се, в сокровищих, не имите вeры:
<p>27 якоже бо молния исходит от восток и является до запад, тако будет пришествие Сына человeческаго:
<p>28 идeже бо аще будет труп, тамо соберутся орли.
<p>29 Абие же, по скорби дний тeх, солнце померкнет, и луна не даст свeта своего, и звeзды спадут с небесе, и силы небесныя подвигнутся:
<p>30 и тогда явится знамение Сына человeческаго на небеси: и тогда восплачутся вся колeна земная и узрят Сына человeческаго грядуща на облацeх небесных с силою и славою многою:
<p>31 и послет ангелы своя с трубным гласом велиим, и соберут избранныя его от четырех вeтр, от конец небес до конец их.
<p>32 От смоковницы же научитеся притчи: егда уже ваия ея будут млада, и листвие прозябнет, вeдите, яко близ есть жатва:
<p>33 тако и вы, егда видите сия вся, вeдите, яко близ есть, при дверех.
<p>34 Аминь глаголю вам, не мимоидет род сей, дондеже вся сия будут:
<p>35 небо и земля мимоидет, словеса же моя не мимоидут.
<p>36 О дни же том и часe никтоже вeсть, ни ангели небeснии, токмо Отец мой един:
<p>37 якоже (бо бысть во) дни ноевы, тако будет и пришествие Сына человeческаго:
<p>38 якоже бо бeху во дни прежде потопа ядуще и пиюще, женящеся и посягающе, до негоже дне вниде ное в ковчег,
<p>39 и не увeдeша, дондеже прииде вода и взят вся: тако будет и пришествие Сына человeческаго:
<p>40 тогда два будета на селe: един поемлется, а другий оставляется:
<p>41 двe мелющe в жерновах: едина поемлется, и едина оставляется.
<p>42 Бдите убо, яко не вeсте, в кий час Господь ваш приидет.
<p>43 Сие же вeдите, яко аще бы вeдал дому владыка, в кую стражу тать приидет, бдeл убо бы и не бы дал подкопати храма своего.
<p>44 Сего ради и вы будите готови: яко, в оньже час не мните, Сын человeческий приидет.
<p>45 Кто убо есть вeрный раб и мудрый, егоже поставит господин его над домом своим, еже даяти им пищу во время (их)?
<p>46 блажен раб той, егоже, пришед господин его, обрящет тако творяща:
<p>47 аминь глаголю вам, яко над всeм имeнием своим поставит его.
<p>48 Аще ли же речет злый раб той в сердцы своем: коснит господин мой приити,
<p>49 и начнет бити клевреты своя, ясти же и пити с пияницами:
<p>50 приидет господин раба того в день, в оньже не чает, и в час, в оньже не вeсть,
<p>51 и растешет его полма, и часть его с невeрными положит: ту будет плачь и скрежет зубом.
<h4>25</h4>
<p>1 Тогда уподобися царствие небeсное десятим дeвам, яже прияша свeтилники своя и изыдоша в срeтение жениху:
<p>2 пять же бe от них мудры и пять юродивы.
<p>3 Юродивыя же, приемшя свeтилники своя, не взяша с собою елеа:
<p>4 мудрыя же прияша елей в сосудeх со свeтилники своими:
<p>5 коснящу же жениху, воздремашася вся и спаху.
<p>6 Полунощи же вопль бысть: се, жених грядет, исходите в срeтение его.
<p>7 Тогда восташа вся дeвы тыя и украсиша свeтилники своя.
<p>8 Юродивыя же мудрым рeша: дадите нам от елеа вашего, яко свeтилницы наши угасают.
<p>9 Оттeщаша же мудрыя, глаголюща: еда како не достанет нам и вам: идите же паче к продающым и купите себe.
<p>10 Идущым же им купити, прииде жених: и готовыя внидоша с ним на браки, и затворены быша двери.
<p>11 Послeди же приидоша и прочыя дeвы, глаголющя: господи, господи, отверзи нам.
<p>12 Он же отвeщав рече им: аминь глаголю вам, не вeм вас.
<p>13 Бдите убо, яко не вeсте дне ни часа, в оньже Сын человeческий приидет.
<p>14 Якоже бо человeк нeкий отходя призва своя рабы и предаде им имeние свое:
<p>15 и овому убо даде пять талант, овому же два, овому же един, комуждо противу силы его: и отиде абие.
<p>16 Шед же приемый пять талант, дeла в них и сотвори другия пять талант:
<p>17 такожде и иже два, приобрeте и той другая два:
<p>18 приемый же един, шед вкопа (его) в землю и скры сребро господина своего.
<p>19 По мнозe же времени прииде господин раб тeх и стязася с ними о словеси.
<p>20 И приступль пять талант приемый, принесе другия пять талант, глаголя: господи, пять талант ми еси предал: се, другия пять талант приобрeтох ими.
<p>21 Рече же ему господь его: добрe, рабе благий и вeрный: о малe был еси вeрен, над многими тя поставлю: вниди в радость господа твоего.
<p>22 Приступль же и иже два таланта приемый, рече: господи, два таланта ми еси предал: се, другая два таланта приобрeтох има.
<p>23 Рече (же) ему господь его: добрe, рабе благий и вeрный: о малe (ми) был еси вeрен, над многими тя поставлю: вниди в радость господа твоего.
<p>24 Приступль же и приемый един талант, рече: господи, вeдях тя, яко жесток еси человeк, жнеши, идeже не сeял еси, и собираеши идeже не расточил еси:
<p>25 и убоявся, шед скрых талант твой в земли: (и) се, имаши твое.
<p>26 Отвeщав же господь его рече ему: лукавый рабе и лeнивый, вeдeл еси, яко жну идeже не сeях, и собираю идeже не расточих:
<p>27 подобаше убо тебe вдати сребро мое торжником, и пришед аз взял бых свое с лихвою:
<p>28 возмите убо от него талант и дадите имущему десять талант:
<p>29 имущему бо вездe дано будет и преизбудет: от неимущаго же, и еже мнится имeя, взято будет от него:
<p>30 и неключимаго раба вверзите во тму кромeшнюю: ту будет плачь и скрежет зубом. Сия глаголя возгласи: имeяй ушы слышати да слышит.
<p>31 Егда же приидет Сын человeческий в славe своей и вси святии ангели с ним, тогда сядет на престолe славы своея,
<p>32 и соберутся пред ним вси языцы: и разлучит их друг от друга, якоже пастырь разлучает овцы от козлищ:
<p>33 и поставит овцы одесную себе, а козлища ошуюю.
<p>34 Тогда речет царь сущым одесную его: приидите, благословеннии Отца моего, наслeдуйте уготованное вам царствие от сложения мира:
<p>35 взалкахся бо, и дасте ми ясти: возжадахся, и напоисте мя: странен бeх, и введосте мене:
<p>36 наг, и одeясте мя: болен, и посeтисте мене: в темницe бeх, и приидосте ко мнe.
<p>37 Тогда отвeщают ему првдницы, глаголюще: Господи, когда тя видeхом алчуща, и напитахом? или жаждуща, и напоихом?
<p>38 когда же тя видeхом странна, и введохом? или нага, и одeяхом?
<p>39 когда же тя видeхом боляща, или в темницe, и приидохом к тебe?
<p>40 И отвeщав царь речет им: аминь глаголю вам, понеже сотвористе единому сих братий моих менших, мнe сотвористе.
<p>41 Тогда речет и сущым ошуюю (его): идите от мене, проклятии, во огнь вeчный, уготованный диаволу и аггелом его:
<p>42 взалкахся бо, и не дасте ми ясти: возжадахся, и не напоисте мене:
<p>43 странен бeх, и не введосте мене: наг, и не одeясте мене: болен и в темницe, и не посeтисте мене.
<p>44 Тогда отвeщают ему и тии, глаголюще: Господи, когда тя видeхом алчуща, или жаждуща, или странна, или нага, или больна, или в темницe, и не послужихом тебe?
<p>45 Тогда отвeщает им, глаголя: аминь глаголю вам, понеже не сотвористе единому сих менших, ни мнe сотвористе.
<p>46 И идут сии в муку вeчную, првдницы же в живот вeчный.
<h4>26</h4>
<p>1 И бысть, егда сконча Иисус вся словеса сия, рече учеником своим:
<p>2 вeсте, яко по двою дню пасха будет, и Сын человeческий предан будет на пропятие.
<p>3 Тогда собрашася архиерее и книжницы и старцы людстии во двор архиереов, глаголемаго каиафы,
<p>4 и совeщаша, да Иисуса лестию имут и убиют:
<p>5 глаголаху же: но не в праздник, да не молва будет в людех.
<p>6 Иисусу же бывшу в вифании, в дому симона прокаженнаго,
<p>7 приступи к нему жена, сткляницу мира имущи многоцeннаго, и возливаше на главу его возлежаща.
<p>8 Видeвше же ученицы его негодоваша, глаголюще: чесо ради гибель сия (бысть)?
<p>9 можаше бо сие миро продано быти на мнозe и датися нищым.
<p>10 Разумeв же Иисус рече им: что труждаете жену? дeло бо добро содeла о мнe:
<p>11 всегда бо нищыя имате с собою, мене же не всегда имате:
<p>12 возлиявши бо сия миро сие на тeло мое, на погребение мя сотвори:
<p>13 аминь глаголю вам: идeже аще проповeдано будет евангелие сие во всем мирe, речется и еже сотвори сия, в память ея.
<p>14 Тогда шед един от обоюнадесяте, глаголемый иуда искариотский, ко архиереом,
<p>15 рече: что ми хощете дати, и аз вам предам его? Они же поставиша ему тридесять сребреник:
<p>16 и оттолe искаше удобна времене, да его предаст.
<p>17 В первый же день опрeсночный приступиша ученицы ко Иисусу, глаголюще ему: гдe хощеши уготоваем ти ясти пасху?
<p>18 Он же рече: идите во град ко онсицe, и рцыте ему: учитель глаголет: время мое близ есть: у тебе сотворю пасху со ученики моими.
<p>19 И сотвориша ученицы, якоже повелe им Иисус, и уготоваша пасху.
<p>20 Вечеру же бывшу, возлежаше со обeманадесяте ученикома:
<p>21 и ядущым им, рече: аминь глаголю вам, яко един от вас предаст мя.
<p>22 И скорбяще зeло, начаша глаголати ему един кийждо их: еда аз есмь, Господи?
<p>23 Он же отвeщав рече: омочивый со мною в солило руку, той мя предаст:
<p>24 Сын убо человeческий идет, якоже есть писано о нем: горе же человeку тому, имже Сын человeческий предастся: добро бы было ему, аще не бы родился человeк той.
<p>25 Отвeщав же иуда предаяй его, рече: еда аз есмь, равви? Глагола ему: ты рекл еси.
<p>26 Ядущым же им, приемь Иисус хлeб и благословив преломи, и даяше учеником, и рече: приимите, ядите: сие есть тeло мое.
<p>27 И прием чашу и хвалу воздав, даде им, глаголя: пийте от нея вси:
<p>28 сия бо есть кровь моя, новаго завeта, яже за многия изливаема во оставление грeхов.
<p>29 Глаголю же вам, яко не имам пити отнынe от сего плода лознаго, до дне того, егда е пию с вами ново во царствии Отца моего.
<p>30 И воспeвше изыдоша в гору елеонску.
<p>31 Тогда глагола им Иисус: вси вы соблазнитеся о мнe в нощь сию: писано бо есть: поражу пастыря, и разыдутся овцы стада:
<p>32 по вскр(с)нии же моем варяю вы в галилеи.
<p>33 Отвeщав же петр рече ему: аще и вси соблазнятся о тебe, аз никогдаже соблажнюся.
<p>34 Рече ему Иисус: аминь глю тебe, яко в сию нощь, прежде даже алектор не возгласит, трикраты отвержешися мене.
<p>35 Глагола ему петр: аще ми есть и умрети с тобою, не отвергуся тебе. Такожде и вси ученицы рeша.
<p>36 Тогда прииде с ними Иисус в весь, нарицаемую гефсиманиа, и глагола учеником: сeдите ту, дондеже шед помолюся тамо.
<p>37 И поем петра и оба сына зеведеова, начат скорбeти и тужити.
<p>38 Тогда глагола им Иисус: прискорбна есть душа моя до смерти: пождите здe и бдите со мною.
<p>39 И прешед мало, паде на лицы своем, моляся и глаголя: Отче мой, аще возможно есть, да мимоидет от мене чаша сия: обаче не якоже аз хощу, но якоже ты.
<p>40 И пришед ко учеником, и обрeте их спящих, и глагола петрови: тако ли не возмогосте единаго часа побдeти со мною?
<p>41 бдите и молитеся, да не внидете в напасть: дух убо бодр, плоть же немощна.
<p>42 Паки вторицею шед помолися, глаголя: Отче мой, аще не может сия чаша мимоити от мене, аще не пию ея, буди воля твоя.
<p>43 И пришед обрeте их паки спящих: бeста бо им очи отяготeнe.
<p>44 И оставль их, шед паки, помолися третицею, тожде слово рек.
<p>45 Тогда прииде ко учеником своим и глагола им: спите прочее и почивайте: се, приближися час, и Сын человeческий предается в руки грeшников:
<p>46 востаните, идем: се, приближися предаяй мя.
<p>47 И еще ему глаголющу, се, иуда, един от обоюнадесяте, прииде, и с ним народ мног со оружием и дрекольми, от архиерей и старец людских.
<p>48 Предаяй же его даде им знамение, глаголя: егоже аще лобжу, той есть: имите его.
<p>49 И абие приступль ко Иисусови, рече: радуйся, равви. И облобыза его.
<p>50 Иисус же рече ему: друже, (твори,) на неже еси пришел (друже, на сие ли пришел еси). Тогда приступльше возложиша руцe на Иисуса и яша его.
<p>51 И се, един от сущих со Иисусом, простер руку, извлече нож свой, и удари раба архиереова, и урeза ему ухо.
<p>52 Тогда глагола ему Иисус: возврати нож твой в мeсто его: вси бо приемшии нож ножем погибнут:
<p>53 или мнится ти, яко не могу нынe умолити Отца моего, и представит ми вящше неже дванадесяте легеона ангел?
<p>54 како убо сбудутся писания, яко тако подобает быти?
<p>55 В той час рече Иисус народом: яко на разбойника ли изыдосте со оружием и дрекольми яти мя? по вся дни при вас сeдeх учя в церкви, и не ясте мене.
<p>56 Се же все бысть, да сбудутся писания пророческая. Тогда ученицы вси оставльше его бeжаша.
<p>57 (Воини) же емше Иисуса ведоша к каиафe архиереови, идeже книжницы и старцы собрашася.
<p>58 Петр же идяше по нем издалеча до двора архиереова: и вшед внутрь, сeдяше со слугами, видeти кончину.
<p>59 Архиерее же и старцы и сонм весь искаху лжесвидeтелства на Иисуса, яко да убиют его,
<p>60 и не обрeтаху: и многим лжесвидeтелем приступльшым, не обрeтоша. Послeжде же приступивша два лжесвидeтеля,
<p>61 рeста: сей рече: могу разорити церковь Божию и треми денми создати ю.
<p>62 И востав архиерей рече ему: ничесоже ли отвeщаваеши, что сии на тя свидeтелствуют?
<p>63 Иисус же молчаше. И отвeщав архиерей рече ему: заклинаю тя Богом живым, да речеши нам, аще ты еси Христос, Сын Божий?
<p>64 Глагола ему Иисус: ты рекл еси: обаче глаголю вам: отселe узрите Сына человeческаго сeдяща одесную силы и грядуща на облацeх небесных.
<p>65 Тогда архиерей растерза ризы своя, глаголя, яко хулу глагола: что еще требуем свидeтелей? се, нынe слышасте хулу его:
<p>66 что вам мнится? Они же отвeщавше рeша: повинен есть смерти.
<p>67 Тогда заплеваша лице его и пакости ему дeяху (и по ланитома бияху его): овии же за ланиту удариша (заушаху его),
<p>68 глаголюще: прорцы нам, Христе, кто есть ударей тя?
<p>69 Петр же внe сeдяше во дворe. И приступи к нему едина рабыня, глаголющи: и ты был еси со Иисусом галилейским.
<p>70 Он же отвержеся пред всeми, глаголя: не вeм, что глаголеши.
<p>71 Изшедшу же ему ко вратом, узрe его другая, и глагола сущым тамо: и сей бe со Иисусом назореом.
<p>72 И паки отвержеся с клятвою, яко не знаю человeка.
<p>73 Помалe же приступивше стоящии, рeша петрови: воистинну и ты от них еси, ибо бесeда твоя явe тя творит.
<p>74 Тогда начат ротитися и клятися, яко не знаю человeка. И абие пeтель возгласи.
<p>75 И помяну петр глагол Иисусов, реченный ему, яко прежде даже пeтель не возгласит, трикраты отвержешися мене. И изшед вон плакася горько.
<h4>27</h4>
<p>1 Утру же бывшу, совeт сотвориша вси архиерее и старцы людстии на Иисуса, яко убити его:
<p>2 и связавше его ведоша и предаша его понтийскому пилату игемону.
<p>3 Тогда видeв иуда предавый его, яко осудиша его, раскаявся возврати тридесять сребреники архиереем и старцем,
<p>4 глаголя: согрeших предав кровь неповинную. Они же рeша: что есть нам? ты узриши.
<p>5 И поверг сребреники в церкви, отиде: и шед удавися.
<p>6 Архиерее же приемше сребреники, рeша: недостойно есть вложити их в корвану, понеже цeна крове есть.
<p>7 Совeт же сотворше, купиша ими село скудельниче, в погребание странным:
<p>8 тeмже наречеся село то село крове, до сего дне:
<p>9 тогда сбысться реченное иеремием пророком, глаголющим: и прияша тридесять сребреник, цeну цeненнаго, егоже цeниша от сынов Израилев,
<p>10 и даша я на село скудельничо, якоже сказа мнe Господь.
<p>11 Иисус же ста пред игемоном. И вопроси его игемон, глаголя: ты ли еси царь иудейский? Иисус же рече ему: ты глаголеши.
<p>12 И егда нань глаголаху архиерее и старцы, ничесоже отвeщаваше.
<p>13 Тогда глагола ему пилат: не слышиши ли, колика на тя свидeтелствуют?
<p>14 И не отвeща ему ни к единому глаголу, яко дивитися игемону зeло.
<p>15 На (всяк) же праздник обычай бe игемону отпущати единаго народу связня, егоже хотяху:
<p>16 имяху же тогда связана нарочита, глаголемаго варавву:
<p>17 собравшымся же им, рече им пилат: кого хощете (от обою) отпущу вам: варавву ли, или Иисуса глаголемаго Христа?
<p>18 Вeдяше бо, яко зависти ради предаша его.
<p>19 Сeдящу же ему на судищи, посла к нему жена его, глаголющи: ничтоже тебe и првднику тому: много бо пострадах днесь во Сынe его ради.
<p>20 Архиерее же и старцы наустиша народы, да испросят варавву, Иисуса же погубят.
<p>21 Отвeщав же игемон рече им: кого хощете от обою отпущу вам? Они же рeша: варавву.
<p>22 Глагола им пилат: что убо сотворю Иисусу глаголемому Христу? Глаголаша ему вси: да распят будет.
<p>23 Игемон же рече: кое убо зло сотвори? Они же излиха вопияху, глаголюще: да пропят будет.
<p>24 Видeв же пилат, яко ничтоже успeвает, но паче молва бывает, приемь воду, умы руцe пред народом, глаголя: неповинен есмь от крове првднаго сего: вы узрите.
<p>25 И отвeщавше вси людие рeша: кровь его на нас и на чадeх наших.
<p>26 Тогда отпусти им варавву: Иисуса же бив предаде (им), да его пропнут.
<p>27 Тогда воини игемоновы, приемше Иисуса на судище, собраша нань все множество воин:
<p>28 и совлекше его, одeяша его хламидою червленою:
<p>29 и сплетше вeнец от терния, возложиша на главу его, и трость в десницу его: и поклоньшеся на колeну пред ним ругахуся ему, глаголюще: радуйся, царю иудейский.
<p>30 И плюнувше нань, прияша трость и бияху по главe его.
<p>31 И егда поругашася ему, совлекоша с него багряницу и облекоша его в ризы его: и ведоша его на пропятие.
<p>32 Исходяще же обрeтоша человeка киринейска, именем симона: и сему задeша понести крест его.
<p>33 И пришедше на мeсто нарицаемое голгофа, еже есть глаголемо краниево мeсто,
<p>34 даша ему пити оцет с желчию смeшен: и вкушь, не хотяше пити.
<p>35 Распеншии же его раздeлиша ризы его, вергше жребия:
<p>36 и сeдяще стрежаху его ту:
<p>37 и возложиша верху главы его вину его написану: сей есть Иисус, царь иудейский.
<p>38 Тогда распяша с ним два разбойника: единаго о десную, и единаго о шуюю.
<p>39 Мимоходящии же хуляху его, покивающе главами своими
<p>40 и глаголюще: разоряяй церковь и треми денми созидаяй, спасися сам: аще Сын еси Божий, сниди со креста.
<p>41 Такожде же и архиерее ругающеся с книжники и старцы (и фарисеи), глаголаху:
<p>42 иныя спасе, себе ли не может спасти? аще царь Израилев есть, да снидет нынe со креста, и вeруем в него:
<p>43 упова на Бога: да избавит нынe его, аще хощет ему. Рече бо, яко Божий есмь Сын.
<p>44 Тожде же и разбойника распятая с ним поношаста ему.
<p>45 От шестаго же часа тма бысть по всей земли до часа девятаго:
<p>46 о девятeм же часe возопи Иисус гласом велиим, глаголя: или, или, лима савахфани? еже есть, Боже мой, Боже мой, вскую мя еси оставил?
<p>47 Нeцыи же от ту стоящих слышавше глаголаху, яко илию глашает сей.
<p>48 И абие тек един от них, и приемь губу, исполнив же оцта, и вонзе на трость, напаяше его.
<p>49 Прочии же глаголаху: остави, да видим, аще приидет илиа спасти его.
<p>50 Иисус же, паки возопив гласом велиим, испусти дух.
<p>51 И се, завeса церковная раздрася на двое с вышняго края до нижняго: и земля потрясеся: и камение распадеся:
<p>52 и гроби отверзошася: и многа тeлеса усопших святых восташа:
<p>53 и изшедше из гроб, по воскреснии его, внидоша во святый град и явишася мнозeм.
<p>54 Сотник же и иже с ним стрегущии Иисуса, видeвше трус и бывшая, убояшася зeло, глаголюще: воистинну Божий Сын бe сей.
<p>55 Бяху же ту и жены многи издалеча зрящя, яже идоша по Иисусe от галилеи, служащя ему:
<p>56 в нихже бe мариа магдалина, и мариа иакова и иосии мати, и мати сыну зеведеову.
<p>57 Поздe же бывшу, прииде человeк богат от аримафеа, именем иосиф, иже и сам учися у Иисуса:
<p>58 сей приступль к пилату, проси тeлесе Иисусова. Тогда пилат повелe дати тeло.
<p>59 И приемь тeло иосиф, обвит е плащаницею чистою
<p>60 и положи е в новeм своем гробe, егоже изсeче в камени: и возвалив камень велий над двери гроба, отиде.
<p>61 Бe же ту мариа магдалина и другая мариа, сeдящe прямо гроба.
<p>62 Во утрий же день, иже есть по пятцe, собрашася архиерее и фарисее к пилату,
<p>63 глаголюще: господи, помянухом, яко льстец он рече, еще сый жив: по триех днех востану:
<p>64 повели убо утвердити гроб до третияго дне, да не како пришедше ученицы его нощию украдут его и рекут людем: воста от мертвых: и будет послeдняя лесть горша первыя.
<p>65 Рече же им пилат: имате кустодию: идите, утвердите, якоже вeсте.
<p>66 Они же шедше утвердиша гроб, знаменавше камень с кустодиею.
<h4>28</h4>
<p>1 В вечер же субботный (по вечери же субботнeм), свитающи во едину от суббот, прииде мариа магдалина и другая мариа, видeти гроб.
<p>2 И се, трус бысть велий: ангел бо Господень сшед с небесе, приступль отвали камень от дверий гроба и сeдяше на нем:
<p>3 бe же зрак его яко молния, и одeяние его бeло яко Сынeг.
<p>4 От страха же его сотрясошася стрегущии и быша яко мертви.
<p>5 Отвeщав же ангел рече женам: не бойтеся вы: вeм бо, яко Иисуса распятаго ищете:
<p>6 нeсть здe: воста бо, якоже рече: приидите, видите мeсто, идeже лежа Господь,
<p>7 и скоро шедшe рцыте учеником его, яко воста от мертвых и се, варяет вы в галилеи: тамо его узрите: се, рeх вам.
<p>8 И изшедшe скоро от гроба со страхом и радостию велиею, текостe возвeстити учеником его.
<p>9 Егда же идястe возвeстити учеником его, и се, Иисус срeте я, глаголя: радуйтеся. Онe же приступльшe ястeся за нозe его и поклонистeся ему.
<p>10 Тогда глагола има Иисус: не бойтеся: идите, возвeстите братии моей, да идут в галилею, и ту мя видят.
<p>11 Идущема же има, се, нeцыи от кустодии пришедше во град, возвeстиша архиереом вся бывшая.
<p>12 И собравшеся со старцы, совeт сотвориша, сребреники доволны даша воином,
<p>13 глаголюще: рцыте, яко ученицы его нощию пришедше украдоша его, нам спящым:
<p>14 и аще сие услышано будет у игемона, мы утолим его и вас безпечальны сотворим.
<p>15 Они же приемше сребреники, сотвориша, якоже научени быша. И промчеся слово сие во иудеех даже до сего дне.
<p>16 Единии же надесяте ученицы идоша в галилею, в гору, аможе повелe им Иисус:
<p>17 и видeвше его, поклонишася ему: ови же усумнeшася.
<p>18 И приступль Иисус, рече им, глаголя: дадеся ми всяка власть на небеси и на земли:
<p>19 шедше убо научите вся языки, крестяще их во имя Отца и Сына и Святаго Духа,
<p>20 учаще их блюсти вся, елика заповeдах вам: и се, аз с вами есмь во вся дни до скончания вeка. Аминь.

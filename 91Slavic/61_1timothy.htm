<h4>1</h4>
<p>1 Павел, посланник Иисус Христов по повелeнию Бога Спаса нашего и Господа Иисуса Христа упования нашего,
<p>2 тимофею присному чаду в вeрe: благодать, милость, мир от Бога Отца нашего и Христа Иисуса Господа нашего.
<p>3 Якоже умолих тя пребыти во ефесe, идый в македонию, да завeщаеши нeким не инако учити,
<p>4 ниже внимати баснем и родословием безконечным, яже стязания творят паче, нежели Божие строение, еже в вeрe.
<p>5 Конец же завeщания есть любы от чиста сердца и совeсти благия и вeры нелицемeрныя,
<p>6 в нихже нeцыи погрeшивше, уклонишася в суесловия,
<p>7 хотяще быти законоучителе, не разумeюще ни яже глаголют, ни о нихже утверждают.
<p>8 Вeмы же, яко добр закон (есть), аще кто его законнe творит,
<p>9 вeдый сие, яко првднику закон не лежит (не положен), но беззаконным и непокоривым, нечестивым (же) и грeшником, неправедным и скверным, отца и матере досадителем, мужеубийцам,
<p>10 блудником, мужеложником, разбойником, (клеветником, скотоложником,) лживым, клятвопреступником, и аще что ино здравому учению противится,
<p>11 по благовeстию славы блаженнаго Бога, еже мнe увeрено бысть.
<p>12 И благодарю укрeпляющаго мя Христа Иисуса Господа нашего, яко вeрна мя непщева, положив (мя) в службу,
<p>13 бывша мя иногда хульника и гонителя и досадителя: но помилован бых, яко невeдый сотворих в невeрствии:
<p>14 упреумножися же благодать Господа нашего (Иисуса Христа) с вeрою и любовию яже о Христe Иисусe.
<p>15 Вeрно слово и всякаго приятия достойно, яко Христос Иисус прииде в мир грeшники спасти, от нихже первый есмь аз.
<p>16 Но сего ради помилован бых, да во мнe первeм покажет Иисус Христос все долготерпeние, за образ хотящих вeровати ему в жизнь вeчную.
<p>17 Царю же вeков нетлeнному, невидимому, единому премдрому Богу, чтсь и слава во вeки вeков. Аминь.
<p>18 Сие же завeщание предаю ти, чадо тимофее, по бывших на тя прежде пророчествиих, да воинствуеши в них доброе воинство,
<p>19 имeя вeру и благую совeсть, юже нeцыи отринувше, от вeры отпадоша:
<p>20 от нихже есть именей и александр, ихже предах сатанe, да накажутся не хулити.
<h4>2</h4>
<p>1 Молю убо прежде всeх творити молитвы, моления, прошения, благодарения за вся человeки,
<p>2 за царя и за всeх, иже во власти суть, да тихое и безмолвное житие поживем во всяцeм благочестии и чистототe:
<p>3 сие бо добро и приятно пред спасителем нашим Богом,
<p>4 иже всeм человeком хощет спастися и в разум истины приити.
<p>5 Един бо есть Бог, и един ходатай Бога и человeков, человeк Христос Иисус,
<p>6 давый себе избавление за всeх: свидeтелство времены своими,
<p>7 в неже поставлен бых аз проповeдник и апостол, истину глаголю о Христe, не лгу, учитель языков в вeрe и истинe.
<p>8 Хощу убо, да молитвы творят мужие на всяцeм мeстe, воздeюще прпдбныя руки без гнeва и размышления:
<p>9 такожде и жены во украшении лeпотнeм, со стыдeнием и цeломудрием да украшают себе не в плетениих, ни златом, или бисерми, или ризами многоцeнными,
<p>10 но, еже подобает женам обeщавающымся благочестию, дeлы благими.
<p>11 Жена в безмолвии да учится со всяким покорением:
<p>12 женe же учити не повелeваю, ниже владeти мужем, но быти в безмолвии.
<p>13 Адам бо прежде создан бысть, потом же ева:
<p>14 и адам не прельстися, жена же прельстившися, в преступлении бысть:
<p>15 спасется же чадородия ради (чрез чадородие), аще пребудет в вeрe и любви и во святыни с цeломудрием.
<h4>3</h4>
<p>1 Вeрно слово: аще кто епископства хощет, добра дeла желает.
<p>2 Подобает убо епископу быти непорочну, единыя жены мужу, трезвену, цeломудру, (благоговeйну,) честну, страннолюбиву, учителну,
<p>3 не пияницe, не бийцe, не сварливу, не мшелоимцу, но кротку, (не завистливу,) не сребролюбцу,
<p>4 свой дом добрe правящу, чада имущу в послушании со всякою чистотою (честностию):
<p>5 аще же кто своего дому не умeет правити, како о церкви Божией прилeжати возможет?
<p>6 не новокрещенну, да не разгордeвся в суд впадет диаволь.
<p>7 Подобает же ему и свидeтелство добро имeти от внeшних, да не в поношение впадет и в сeть неприязнену.
<p>8 Диаконом такожде чистым (честным), не двоязычным, не вину многу внимающым, не скверностяжателным,
<p>9 имущым таинство вeры в чистeй совeсти.
<p>10 И сии убо да искушаются прежде, потом же да служат, непорочни суще.
<p>11 Женам такожде чистым (честным), не клеветивым, (не навадницам,) трезвенным, вeрным во всем.
<p>12 Диакони да бывают единыя жены мужие, чада добрe правяще и своя домы:
<p>13 ибо служившии добрe степень себe добр снискают и многое дерзновение в вeрe, яже о Христe Иисусe.
<p>14 Сия пишу тебe, уповая приити к тебe скоро:
<p>15 аще же замедлю, да увeси, како подобает в дому Божии жити, яже есть церковь Бога жива, столп и утверждение истины.
<p>16 И исповeдуемо велия есть благочестия тайна: Бог явися во плоти, оправдася в дусe, показася ангелом, проповeдан бысть во языцeх, вeровася в мирe, вознесеся во славe.
<h4>4</h4>
<p>1 Дух же явственнe глаголет, яко в послeдняя времена отступят нeцыи от вeры, внемлюще духовом лестчым и учением бeсовским,
<p>2 в лицемeрии лжесловесник, сожженных своею совeстию,
<p>3 возбраняющих женитися, удалятися от брашен, яже Бог сотвори в снeдение со благодарением вeрным и познавшым истину.
<p>4 Зане всякое создание Божие добро, и ничтоже отметно, со благодарением приемлемо,
<p>5 освящается бо словом Божиим и молитвою.
<p>6 Сия вся сказуя братии, добр будеши служитель Иисуса Христа, питаемь словесы вeры и добрым учением, емуже послeдовал еси.
<p>7 Скверных же и бабиих басней отрицайся, обучай же себе ко благочстию:
<p>8 тeлесное бо обучение вмалe есть полезно, а благочстие на все полезно есть, обeтование имeющее живота нынeшняго и грядущаго.
<p>9 Вeрно слово и всякаго приятия достойно.
<p>10 На сие бо и труждаемся и поношаеми есмы, яко уповахом на Бога жива, иже есть спаситель всeм человeком, паче же вeрным.
<p>11 Завeщавай сия и учи.
<p>12 Никтоже о юности твоей да нерадит: но образ буди вeрным словом, житием, любовию, духом, вeрою, чистототою.
<p>13 Дондеже прииду, внемли чтению, утeшению, учению.
<p>14 Не неради о своем даровании живущем в тебe, еже дано тебe бысть пророчеством с возложением рук священничества.
<p>15 В сих поучайся, в сих пребывай, (в сих разумeвай,) да преспeяние твое явлено будет во всeх.
<p>16 Внимай себe и учению и пребывай в них: сия бо творя, и сам спасешися и послушающии тебе.
<h4>5</h4>
<p>1 Старцу не твори пакости, но утeшай (старца не укоряй, но умоляй) якоже отца: юношы, якоже братию:
<p>2 старицы, якоже матери: юныя, якоже сестры, со всякою чистотою.
<p>3 Вдовицы чти сущыя истинныя вдовицы.
<p>4 Аще же кая вдовица чада или внучата имать, да учатся прежде свой дом благочстиво устроити и взаем воздаяти родителем: сие бо есть благоугодно пред Богом.
<p>5 А сущая истинная вдовица и уединена, уповает на Бога и пребывает в молитвах и молениих день и нощь:
<p>6 питающаяся же пространно, жива умерла.
<p>7 И сия завeщавай, да непорочни будут.
<p>8 Аще же кто о своих, паче же о присных (о домашних) не промышляет, вeры отверглся есть и невeрнаго горший есть.
<p>9 Вдовица же да причитается не менши лeт шестидесятих, бывши единому мужу жена,
<p>10 в дeлeх добрых свидeтелствуема, аще чада воспитала есть, аще святых нозe умы, аще странныя прият, аще скорбным утeшение бысть (скорбных снабдe), аще всякому дeлу благу послeдовала есть.
<p>11 Юных же вдовиц отрицайся: егда бо разсвирeпeют о Христe (противу Христа), посягати хотят,
<p>12 имущыя грeх, яко первыя вeры отвергошася:
<p>13 купно же и праздны учатся обходити домы, не точию же праздны, но и блядивы и оплазивы (любопытны), глаголющыя, яже не подобает.
<p>14 Хощу убо юным вдовицам посягати, чада раждати, дом строити, ни едины же вины даяти противному хулы ради:
<p>15 се бо нeкия развратишася вслeд сатаны.
<p>16 Аще кто вeрен или вeрна имать вдовицы, да довлит их, и да не тяготится церковь, да сущих истинных вдовиц удоволит.
<p>17 Прилeжащии же добрe пресвитери сугубыя чести да сподобляются: паче же труждающиися в словe и учении.
<p>18 Глаголет бо писание: вола молотяща не обротиши: и: достоин дeлатель мзды своея.
<p>19 На пресвитера хулы не приемли, развe при двою или триех свидeтелех.
<p>20 Согрeшающих же пред всeми обличай, да и прочии страх имут.
<p>21 Засвидeтелствую пред Богом, и Господем Иисус Христом, и избранными (его) ангелы, да сия сохраниши без лицемeрия, ничесоже творя по уклонению.
<p>22 Руки скоро не возлагай ни на когоже, ниже приобщайся чужым грeхом: себе чиста соблюдай.
<p>23 Ктому не пий воды, но мало вина приемли, стомаха ради твоего и частых твоих недугов.
<p>24 Нeких (же) человeк грeси предявлени суть, предваряюще на суд: нeким же и послeдствуют.
<p>25 Такожде и добрая дeла предявлена суть: и сущая инако, утаитися не могут.
<h4>6</h4>
<p>1 Елицы суть под игом раби, своих господий всякия чести да сподобляют, да имя Божие не хулится и учение.
<p>2 Имущии же вeрных господий да не нерадят о них, понеже братия суть: но паче да работают, зане вeрни суть и возлюблени, иже благодать восприемлющии. Сия учи и моли.
<p>3 Аще ли кто инако учит и не приступает к здравым словесем гда нашего Иисуса Христа и учению, еже по благовeрию,
<p>4 разгордeся, ничтоже вeдый, но недугуяй о стязаниих и словопрeниих, от нихже бывает зависть, рвение, хулы, непщевания лукава,
<p>5 бесeды злыя растлeнных человeков умом и лишенных истины, непщующих приобрeтение быти благочистотие. Отступай от таковых.
<p>6 Есть же снискание велие благочистотие с доволством.
<p>7 Ничтоже бо внесохом в мир сей: явe, яко ниже изнести что можем.
<p>8 Имeюще же пищу и одeяние, сими доволни будем.
<p>9 А хотящии богатитися впадают в напасти и сeть, и в похоти многи несмысленны и вреждающыя, яже погружают человeки во всегубителство и погибель:
<p>10 корень бо всeм злым сребролюбие есть, егоже нeцыи желающе заблудиша от вeры, и себе пригвоздиша болeзнем многим.
<p>11 Ты же, о человeче Божий, сих бeгай: гони же правду, благочистотие, вeру, любовь, терпeние, кротость:
<p>12 подвизайся добрым подвигом вeры, емлися за вeчную жизнь, в нюже и зван был еси, и исповeдал еси доброе исповeдание пред многими свидeтели.
<p>13 Завeщаваю ти пред Богом оживляющим всяческая, и Христом Иисусом свидeтелствовавшим при понтийстeм пилатe доброе исповeдание:
<p>14 соблюсти тебe заповeдь нескверну и незазорну, даже до явления Господа нашего Иисуса Христа,
<p>15 еже во своя времена явит блаженный и един сильный, Царь царствующих и Господь господствующих,
<p>16 един имeяй безсмертие и во свeтe живый неприступнeм, егоже никтоже видeл есть от человeк, ниже видeти может: емуже чистоть и держава вeчная. Аминь.
<p>17 Богатым в нынeшнем вeцe запрещай не высокомудрствовати, ниже уповати на богатство погибающее, но на Бога жива, дающаго нам вся обилно в наслаждение:
<p>18 благое дeлати, богатитися в дeлeх добрых, благоподатливым быти, общителным,
<p>19 сокровищующе себe основание добро в будущее, да приимут вeчную жизнь.
<p>20 О, тимофее, предание сохрани, уклоняяся скверных суесловий и прекословий лжеименнаго разума:
<p>21 о немже нeцыи хвалящеся, о вeрe погрeшиша. Благодать с тобою. Аминь.

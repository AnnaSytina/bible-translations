<h4>1</h4>
<p>1 Павел, посланник Иисус Христов волею Божиею, и тимофей брат, церкви Божией сущей в коринфe, со святыми всeми сущими во всей ахаии:
<p>2 благодать вам и мир от Бога Отца нашего, и Господа Иисуса Христа.
<p>3 Благословен Бог и Отец Господа нашего Иисуса Христа, Отец щедрот и Бог всякия утeхи,
<p>4 утeшаяй нас о всяцeй скорби нашей, яко возмощи нам утeшити сущыя во всяцeй скорби, утeшением, имже утeшаемся сами от Бога.
<p>5 Зане якоже избыточествуют страдания Христова в нас, тако Христом избыточествует и утeшение наше.
<p>6 Аще ли же скорбим, о вашем утeшении и спасeнии, дeйствующемся в терпeнии тeхже страданий, яже и мы страждем:
<p>7 и упование наше извeстно о вас. Аще ли утeшаемся, о вашем утeшении и спасeнии, вeдяще, зане якоже общницы есте страстем нашым, такожде и утeшению.
<p>8 Не бо хощем вас, братие, не вeдeти о скорби нашей бывшей нам во асии, яко по премногу и паче силы отяготихомся, яко не надeятися нам и жити.
<p>9 Но сами в себe осуждение смерти имeхом, да не надeющеся будем на ся, но на Бога возставляющаго мертвыя,
<p>10 иже от толикия смерти избавил ны есть и избавляет, наньже и уповахом, яко и еще избавит,
<p>11 споспeшествующым и вам по нас молитвою, да от многих лиц, еже в нас дарование, многими благодарится о вас (в нeкиих списках о нас).
<p>12 Похваление бо наше сие есть, свидeтельство совeсти нашея, яко в простотe и чт(с)отe Божией, а не в мудрости плоти, но благодатию Божиею жихом в мирe, множае же у вас.
<p>13 Не иная бо пишем вам, но яже чтете и разумeваете: уповаю же, яко и до конца уразумeете,
<p>14 якоже и разумeсте нас от части, яко похваление вам есмы, якоже и вы нам, в день Господа нашего Иисуса Христа.
<p>15 И сим упованием хотeх к вам приити прежде, да вторую благть имате,
<p>16 и вами проити в македонию, и паки от македонии приити к вам, и вами проводитися во иудею.
<p>17 Сие же хотя, еда что убо легкотою дeях? Или яже совeщаваю, по плоти совeщаваю, да будет у мене еже ей, ей, и еже ни, ни.
<p>18 Вeрен же Бог, яко слово наше, еже к вам, не бысть ей и ни.
<p>19 Ибо Божий Сын Иисус Христос, иже у вас нами проповeданный, мною и силуаном и тимофеем, не бысть ей и ни, но в нем самeм ей бысть:
<p>20 елика бо обeтования Божия, в том ей и в том аминь: Богу к славe нами.
<p>21 Извeствуяй же нас с вами во Христа и помазавый нас, Бог,
<p>22 иже и запечатлe нас, и даде обручение духа в сердца наша.
<p>23 Аз же свидeтеля Бога призываю на мою душу, яко щадя вас, ктому не приидох в коринф,
<p>24 не яко обладаем вeрою вашею, но яко споспeшницы есмы вашей радости: вeрою бо стоите.
<h4>2</h4>
<p>1 Судих же в себe сие, не паки скорбию к вам приити.
<p>2 Аще бо аз скорбь творю вам, то кто есть веселяяй мя, точию приемляй скорбь от мене?
<p>3 И писах вам сие истое, да не пришед скорбь на скорбь прииму, о нихже подобаше ми радоватися, надeяся на вся вы, яко моя радость всeх вас есть.
<p>4 От печали бо многия и туги сердца написах вам многими слезами, не яко да оскорбитеся, но любовь да познаете, юже имам изобильно к вам.
<p>5 Аще ли кто оскорбил мене, не мене оскорби, но от части, да не отягчу, всeх вас.
<p>6 Довольно бо таковому запрещение сие, еже от многих:
<p>7 тeмже сопротивное паче вы да даруете и утeшите, да не како многою скорбию пожерт будет таковый:
<p>8 тeмже молю вы, утвердите к нему любовь.
<p>9 На сие бо и писах, да разумeю искусство ваше, аще во всем послушливи есте.
<p>10 Емуже аще что даруете, и аз: ибо аз аще что даровах, емуже даровах, вас ради, о лицы Иисус Христовe,
<p>11 да не обидими будем от сатаны: Не не разумeваем бо умышлений его.
<p>12 Пришед же в троаду во благовeстие Христово, и двери отверзенe ми бывшей о Господe,
<p>13 не имeх покоя духу моему, не обрeтшу ми тита брата моего: но отрекся им (но цeловав их), изыдох в македонию.
<p>14 Богу же благодарение, всегда побeдители нас творящему о Христe Иисусe и воню разума его являющу нами во всяцeм мeстe.
<p>15 Яко Христово благоухание есмы Богови в спасаемых и в погибающих.
<p>16 Овeм убо воня смертная в смерть, овeм же воня животная в живот. И к сим кто доволен?
<p>17 нeсмы бо, якоже мнози, нечисто проповeдающии слово Божие, но яко от чт(с)оты, но яко от Бога, пред Богом, во Христe глаголем.
<h4>3</h4>
<p>1 Зачинаем ли паки нас самeх извeщавати вам? Или требуем, якоже нeцыи, извeщавательных посланий к вам, или от вас извeстительных?
<p>2 Послание бо наше вы есте, написаное в сердцах наших, знаемое и прочитаемое от всeх человeк:
<p>3 являеми, яко есте послание Христово служеное нами, написано не чернилом, но духом Бога жива, не на скрижалех каменных, но на скрижалех сердца плотяных.
<p>4 Надeяние же таково имамы Христом к Богу,
<p>5 не яко довольни есмы от себе помыслити что, яко от себе, но доволство наше от Бога:
<p>6 иже и удоволи нас служители быти нову завeту, не писмени, но духу: писмя бо убивает, а дух животворит.
<p>7 Аще ли служение смерти писмены, образовано в каменех, бысть в славу, яко не мощи взирати сыном израилевым на лице моисеово, славы ради лица его престающия.
<p>8 како не множае паче служение духа будет в славe?
<p>9 Аще бо служение осуждения, слава, много паче избыточествует служение правды в славe.
<p>10 Ибо не прославися прославленное в части сей, за превосходящую славу.
<p>11 Аще бо престающее, славою: много паче пребывающее, в славe.
<p>12 Имуще убо таково упование, многим дерзновением дeйствуем,
<p>13 и не якоже моисей полагаше покрывало на лицы своем, за еже не мощи взирати сыном израилевым на конец престающаго.
<p>14 Но ослeпишася помышления их: даже бо до сего дне тожде покрывало во чтении ветхаго завeта пребывает не откровено, зане о Христe престает.
<p>15 Но даже до днесь, внегда чтется моисей, покрывало на сердцe их лежит:
<p>16 внегда же обратятся ко Господу, взимается покрывало.
<p>17 Господь же дух есть: а идeже дух Господень, ту свобода.
<p>18 Мы же вси откровенным лицем славу Господню взирающе, в тойже образ преобразуемся от славы в славу, якоже от Господня духа.
<h4>4</h4>
<p>1 Сего ради имуще служение сие, якоже помиловани быхом, не стужаем си:
<p>2 но отрекохомся тайных срама, не в лукавствии ходяще, ни льстяще словесе Божия, но явлением истины представляюще себе ко всяцeй совeсти человeчестeй, пред Богом.
<p>3 Аще ли же есть покровено благовeствование наше, в гибнущих есть покровено,
<p>4 в нихже бог вeка сего ослeпи разумы невeрных, во еже не возсияти им свeту благовeствования славы Христовы, иже есть образ Бога невидимаго.
<p>5 Не себе бо проповeдаем, но Христа Иисуса Господа: себе же самeх рабов вам Иисуса Господа ради:
<p>6 яко Бог рекий из тмы свeту возсияти, иже возсия в сердцах наших, к просвeщению разума славы Божия о лицы Иисус Христовe.
<p>7 Имамы же сокровище сие в скудельных сосудeх, да премножество силы будет Божия, а не от нас:
<p>8 во всем скорбяще, но не стужающе си: нечаеми, но не отчаяваеми:
<p>9 гоними, но не оставляеми: низлагаеми, но не погибающе:
<p>10 всегда мертвость Господа Иисуса в тeлe носяще, да и живот Иисусов в тeлe нашем явится.
<p>11 Присно бо мы живии в смерть предаемся Иисуса ради, да и живот Иисусов явится в мертвеннeй плоти нашей:
<p>12 тeмже смерть убо в нас дeйствует, а живот в вас.
<p>13 Имуще же тойже дух вeры, по писанному: вeровах, тeмже возглаголах: и мы вeруем, тeмже и глаголем,
<p>14 вeдяще, яко воздвигий Господа Иисуса, и нас со Иисусом воздвигнет, и предпоставит с вами.
<p>15 Вся бо вас ради, да благодать умножившаяся, множайшими благодарении избыточествит в славу Божию.
<p>16 Тeмже не стужаем си: но аще и внeшний наш человeк тлeет, обаче внутренний обновляется по вся дни.
<p>17 Еже бо нынe легкое печали нашея, по преумножению в преспeяние тяготу вeчныя славы содeловает нам,
<p>18 не смотряющым нам видимых, но невидимых: видимая бо временна, невидимая же вeчна.
<h4>5</h4>
<p>1 Вeмы бо, яко аще земная наша храмина тeла разорится, создание от Бога имамы, храмину нерукотворену, вeчну на небесeх.
<p>2 Ибо о сем воздыхаем, в жилище наше небесное облещися желающе:
<p>3 аще точию и облекшеся, не нази обрящемся.
<p>4 Ибо сущии в тeлe сем воздыхаем отягчаеми, понеже не хощем совлещися, но пооблещися, да пожерто будет мертвенное животом.
<p>5 Сотворивый же нас в сие истое Бог, иже и даде нам обручение духа.
<p>6 Дерзающе убо всегда и вeдяще, яко живуще в тeлe отходим от Господа:
<p>7 вeрою бо ходим, а не видeнием:
<p>8 дерзаем же и благоволим паче отити от тeла и внити ко Господу:
<p>9 тeмже и тщимся, аще входяще, аще отходяще, благоугодни ему быти:
<p>10 всeм бо явитися нам подобает пред судищем Христовым, да приимет кийждо, яже с тeлом содeла, или блага, или зла.
<p>11 Вeдуще убо страх Господень, человeки увeщаваем, Богови же явлени есмы: уповаем же, яко и в совeстех ваших явлени есмы.
<p>12 Не паки бо себе хвалим пред вами, но вину даем вам похвалению о нас, да имате к хвалящымся в лицы, а не в сердцы.
<p>13 Аще бо изумихомся, Богови: аще ли цeломудрствуем, вам.
<p>14 Ибо любы Божия обдержит нас суждших сие: яко аще един за всeх умре, то убо вси умроша.
<p>15 Христос же за всeх умре, да живущии не ктому себe живут, но умершему за них и воскресшему.
<p>16 Тeмже и мы отнынe ни единаго вeмы по плоти: аще же и разумeхом по плоти Христа, но нынe ктому не разумeем.
<p>17 Тeмже аще кто во Христe, нова тварь: древняя мимоидоша, се быша вся нова:
<p>18 Всяческая же от Бога, примирившаго нас себe Иисус Христом и давшаго нам служение примирения:
<p>19 зане Бог бe во Христe мир примиряя себe, не вмeняя им согрeшений их и положив в нас слово примирения.
<p>20 По Христe убо молим (посолствуем), яко Богу молящу нами, молим по Христe: примиритеся с Богом.
<p>21 Не вeдeвшаго бо грeха по нас грeх сотвори, да мы будем правда Божия о нем.
<h4>6</h4>
<p>1 Споспeшествующе же и молим, не вотще благодать Божию прияти вам.
<p>2 Глаголет бо: во время приятно послушах тебе, и в день спасeния помогох ти. Се нынe время благоприятно, се нынe день спасeния.
<p>3 Ни едино ни в чемже дающе претыкание, да служение безпорочно будет,
<p>4 но во всем представляюще себе якоже Божия слуги, в терпeнии мнозe, в скорбех, в бeдах, в тeснотах,
<p>5 в ранах, в темницах, в нестроениих, в трудeх, во бдeниих, в пощениих,
<p>6 во очищении, в разумe, в долготерпeнии, в благости, в дусe святe, в любви нелицемeрнe,
<p>7 в словеси истины, в силe Божией, оружии правды десными и шуими,
<p>8 славою и безчестием, гаждением и благохвалением: яко лестцы, и истинни:
<p>9 яко незнаеми, и познаваеми: яко умирающе, и се живи есмы: яко наказуеми, а не умерщвляеми:
<p>10 яко скорбяще, присно же радующеся: яко нищи, а многи богатяще: яко ничтоже имуще, а вся содержаще.
<p>11 Уста наша отверзошася к вам, коринфяне, сердце наше распространися.
<p>12 Не тeсно вмeщаетеся в нас, утeсняетеся же во утробах ваших.
<p>13 Тожде же возмездие, якоже чадом глаголю, распространитеся и вы.
<p>14 Не бывайте удобь преложни ко иному ярму, якоже невeрнии (не бывайте преложни ко иному ярму невeрных). Кое бо причастие правдe к беззаконию? Или кое общение свeту ко тьмe?
<p>15 Кое же согласие Христови с велиаром? Или кая часть вeрну с невeрным?
<p>16 Или кое сложение церкви Божией со идолы? Вы бо есте церкви Бога жива, якоже рече Бог: яко вселюся в них и похожду, и буду им Бог, и тии будут мнe людие.
<p>17 Тeмже изыдите от среды их и отлучитеся, глаголет Господь, и нечистотe не прикасайтеся, и аз прииму вы:
<p>18 и буду вам во Отца, и вы будете мнe в сыны и дщери, глаголет Господь вседержитель.
<h4>7</h4>
<p>1 Сицева убо имуще обeтования, о возлюбленнии, очистим себе от всякия скверны плоти и духа, творяще святыню в страсe Божии.
<p>2 Вмeстите ны: ни единаго обидeхом, ни единаго истлихом, ни единаго лихоимствовахом.
<p>3 Не на осуждение глаголю: прежде бо рeх, яко в сердцах наших есте, во еже умрети с вами и сожити.
<p>4 Много ми дерзновение к вам, многа ми похвала о вас: исполнихся утeхи, преизбыточествую радостию о всяцeй печали нашей.
<p>5 Ибо пришедшым нам в македонию, ни единаго имe покоя плоть наша, но во всем скорбяще: внeуду брани, внутрьуду боязни.
<p>6 Но утeшаяй смиренныя, утeши нас Бог пришествием титовым,
<p>7 не токмо же пришествием его, но и утeшением, имже утeшися о вас, повeдая нам ваше желание, ваше рыдание, вашу ревность по мнe, яко ми паче возрадоватися.
<p>8 Яко аще и оскорбих вас посланием, не раскаюся, аще и раскаял бых ся: вижду бо, яко послание оно, аще и к часу, оскорби вас.
<p>9 Нынe радуюся, не яко скорбни бысте, но яко оскорбистеся в покаяние: оскорбeсте бо по Бозe, да ни в чемже отщетитеся от нас.
<p>10 Печаль бо, яже по Бозe, покаяние нераскаянно во спасeние содeловает, а сего мира печаль смерть содeловает.
<p>11 Се бо сие самое, еже по Бозe оскорбитися вам, колико содeла в вас тщание? но отвeт? но негодование, но страх, но вожделeние, но ревность, но отмщение? Во всем представисте себе чисты быти в вещи.
<p>12 Аще бо и писах вам, не обидeвшаго ради, ниже обидимаго ради, но за еже явитися в вас тщанию нашему, еже о вас пред Богом.
<p>13 Сего ради утeшихомся о утeшении вашем: лишше же паче возрадовахомся о радости титовe, яко покоися дух его от всeх вас:
<p>14 яко аще что ему о вас похвалихся, не посрамихся: но яко вся воистинну глаголахом вам, тако и похваление наше, еже к титу, истинно бысть:
<p>15 и утроба его излиха к вам есть, воспоминающаго всeх вас послушание, яко со страхом и трепетом приясте его.
<p>16 Радуюся убо, яко во всем дерзаю в вас.
<h4>8</h4>
<p>1 Сказуем же вам, братие, благодать Божию, данную в церквах македонских:
<p>2 яко во мнозeм искушении скорбей избыток радости их, и яже во глубинe нищета их избыточествова в богатство простоты их:
<p>3 яко по силe их, свидeтельствую, и паче силы доброхотни,
<p>4 со многим молением моляще нас, благодать и общение служения, еже ко святым, прияти нам:
<p>5 и не якоже надeяхомся, но себе вдаша первeе Господеви, и нам волею Божиею:
<p>6 во еже умолити нам тита, да якоже прежде начат, такожде и скончает в вас и благодать сию.
<p>7 Но якоже во всем избыточествуете, вeрою и словом, и разумом, и всяцeм тщанием, и любовию, яже от вас к нам, да и в сей благодати избыточествуете.
<p>8 Не по повелeнию глаголю, но за иных тщание и вашея любве истинное искушая.
<p>9 Вeсте бо благодать Господа нашего Иисуса Христа, яко вас ради обнища богат сый, да вы нищетою его обогатитеся.
<p>10 И совeт даю о сем: се бо вам есть на пользу, иже не точию, еже творити, но и еже хотeти, прежде начасте от прешедшаго лeта.
<p>11 Нынe же и сие творити скончайте, да якоже бысть усердие хотeти, тако будет и исполнити от сего, еже имате.
<p>12 Аще бо усердие предлежит, по елику аще кто имать, благоприятен есть, а не по елику не имать.
<p>13 Не бо да иным убо отрада, вам же скорбь: но по изравнению.
<p>14 В нынeшнее время ваше избыточествие во онeх лишение, да и онeх избыток будет в ваше лишение, яко да будет равенство,
<p>15 якоже есть писано: иже многое, не преумножил есть: и иже малое, не умалил (не преизбыточествова, иже много: и иже мало, не мнeе прият).
<p>16 Благодарение же Богови, давшему тожде тщание о вас в сердце титово:
<p>17 яко моление убо прият, тщаливeйший же сый, своею волею изыде к вам.
<p>18 Послахом же с ним и брата, егоже похвала во евлии по всeм церквам:
<p>19 не точию же, но и освящен от церквей с нами ходити, со благодатию сею, служимою нами к самого Господа славe и усердию вашему:
<p>20 блюдущеся того, да не кто нас поречет во обилии сем служимeм нами:
<p>21 промышляюще добрая не токмо пред Богом, но и пред человeки.
<p>22 Послахом же с ними и брата нашего, егоже искусихом во многих многащи встанлива (многажды тщательна) суща, нынe же зeло встанливeйша (множае тщательнeйша), надeянием многим на вас.
<p>23 Аще ли же о титe, общник мнe и к вам споспeшник: аще ли братия наша, посланницы церквей, слава Христова.
<p>24 Показание убо любве вашея и нашего хваления о вас, к ним покажите, и в лице церквей.
<h4>9</h4>
<p>1 О службe бо, яже ко святым, лишше ми есть писати вам,
<p>2 вeм бо усердие ваше, имже о вас хвалюся македоняном, яко ахаиа приготовися от мимошедшаго лeта: и яже от вас ревность раздражи множайших.
<p>3 Послах же братию, да не похваление наше, еже о вас, испразднится в части сей, но да, якоже глаголах, приготовани будете:
<p>4 да не како, аще приидут со мною македоняне и обрящут вас неприготованных, постыдимся мы, да не глаголем вы, в части сей похваления.
<p>5 Потребно убо умыслих умолити братию, да прежде приидут к вам и предуготовят прежде возвeщенное благословение ваше, сие готово быти тако, якоже благословение, а не яко лихоимство.
<p>6 Се же глаголю: сeяй скудостию, скудостию и пожнет: а сeяй о благословении, о благословении и пожнет.
<p>7 Кийждо якоже изволение имать сердцем, не от скорби, ни от нужды: доброхотна бо дателя любит Бог.
<p>8 Силен же Бог всяку благодать изобиловати в вас, да о всем всегда всяко довольство имуще, избыточествуете во всяко дeло благо,
<p>9 якоже есть писано: расточи, даде убогим: правда его пребывает во вeк вeка.
<p>10 Даяй же сeмя сeющему и хлeб в снeдь, да подаст и умножит сeмя ваше, и да возрастит жита правды вашея,
<p>11 да о всем богатящеся во всяку простоту, яже содeвает нами благодарение Богу.
<p>12 Яко работа сего служения не токмо есть исполняющая лишения святых, но и избыточествующая многими благодареньми Богови:
<p>13 искушением служения сего славяще Бога о покорении исповeдания вашего в благовeствовании Христовe, и о простотe сообщения к ним и ко всeм,
<p>14 и о тeх молитвe о вас, возжелeющих вас за премногую благодать Божию на вас.
<p>15 Благодарение же Богови о неисповeдимeм его дарe.
<h4>10</h4>
<p>1 Сам же аз павел молю вы кротостию и тихостию Христовою, иже в лице убо смирен в вас, не сый же у вас дерзаю в вас.
<p>2 Молю же, да не присущ дерзаю надeянием, имже помышляю смeти на нeкия непщующыя нас яко по плоти ходящих.
<p>3 Во плоти бо ходяще, не по плоти воинствуем:
<p>4 оружия бо воинства нашего не плотская, но сильна Богом на разорение твердем: помышления низлагающе,
<p>5 и всяко возношение взимающееся на разум Божий, и плeняюще всяк разум в послушание Христово,
<p>6 и в готовости имуще отмстити всяко преслушание, егда исполнится ваше послушание.
<p>7 Яже ли пред лицем, зрите? Аще кто надeется себе Христова быти, да помышляет паки от себе, зане, якоже он Христов, такожде и мы Христовы.
<p>8 Аще бо и лишше что похвалюся о власти нашей, юже даде нам Господь в создание, а не на разорение ваше, не постыжуся.
<p>9 Но да не явлюся, яко страшя вас посланьми.
<p>10 Яко послания убо, рече, тяжка и крeпка, а пришествие тeла немощно, и слово уничиженно:
<p>11 сие да помышляет таковый, яко яцы же есмы словом посланий, отстояще, таковии и ту суще есмы дeлом.
<p>12 Не смeем бо судити (присовокупляти), или прикладовати себе иным хвалящым себе самeх: но сами в себe себе измeряюще, и прилагающе себе самим себe, не разумeвают.
<p>13 Мы же не в безмeрная похвалимся, но по мeрe правила, егоже раздeли нам Бог мeру, достизати даже и до вас.
<p>14 Не яко бо не досяжуще до вас, паче простираем себе, даже бо и до вас достигохом благовeстием Христовым:
<p>15 не в безмeрная хвалящеся в чуждих трудeх, упование же имуще, растущей вeрe вашей, в вас величатися по правилу нашему изобильно,
<p>16 во еже и в дальших вас странах благовeстити, не чужим правилом в готовых похвалитися.
<p>17 Хваляйся же, о Господe да хвалится:
<p>18 не хваляй бо себе сей искусен, но егоже Бог восхваляет.
<h4>11</h4>
<p>1 О, да бысте мало потерпeли безумию моему! Но и потерпите мя.
<p>2 Ревную бо по вас Божиею ревностию: обручих бо вас единому мужу дeву чисту представити Христови.
<p>3 Боюся же, да не како, якоже змий еву прельсти лукавством своим, тако истлeют и разумы ваши от простоты, яже о Христe.
<p>4 Аще бо грядый инаго Иисуса проповeдает, егоже не проповeдахом, или духа инаго приемлете, егоже не приясте, или благовeствование ино, еже не приясте, добрe бысте потерпeли.
<p>5 Непщую бо ничимже лишитися предних апостол:
<p>6 аще бо и невeжда словом, но не разумом: но вездe явльшеся о всем в вас (но во всем явленни есмы во всeх к вам).
<p>7 Или грeх сотворих себе смиряя, да вы вознесетеся, яко туне Божие благовeствование благовeстих вам?
<p>8 От иных церквей уях, приим оброк к вашему служению: и пришед к вам, и в скудости быв, не стужих ни единому:
<p>9 скудость бо мою исполниша братия, пришедше от македонии: и во всем без стужения вам себе соблюдох и соблюду.
<p>10 Есть истина Христова во мнe, яко похваление сие не заградится о мнe в странах ахайских.
<p>11 Почто? зане не люблю ли вас? Бог вeсть. А еже творю, и сотворю,
<p>12 да отсeку вину хотящым вины, да, о немже хвалятся, обрящутся якоже и мы.
<p>13 Таковии бо лживи апостоли, дeлателе льстивии, преобразующеся во апостолы Христовы.
<p>14 И не дивно: сам бо сатана преобразуется во ангела свeтла:
<p>15 не велие убо, аще и служителие его преобразуются яко служители правды: имже кончина будет по дeлом их.
<p>16 Паки глаголю: да никтоже мнит мя безумна быти: аще ли ни, поне яко безумна приимите мя, да и аз мало что похвалюся.
<p>17 А еже глаголю, не глаголю по Господe, но яко в безумии в сей части похвалы:
<p>18 понеже мнози хвалятся по плоти, и аз похвалюся.
<p>19 Любезно бо приемлете безумныя, мудри суще:
<p>20 приемлете бо, аще кто вас порабощает, аще кто поядает, аще кто не влeпоту проторит (отемлет), аще кто по лицу биет вы, аще кто величается.
<p>21 По досаждению глаголю, зане аки мы изнемогохом. О немже аще дерзает кто, несмысленно глаголю, дерзаю и аз.
<p>22 Еврее ли суть? и аз. Израилите ли суть? и аз. Сeмя авраамле ли суть? и аз.
<p>23 Служителие ли Христовы суть? не в мудрости глаголю, паче аз. В трудeх множае, в ранах преболe, в темницах излиха, в смертех многащи.
<p>24 От иудей пять краты четыредесять развe единыя приях:
<p>25 трищи палицами биен бых, единою каменьми наметан бых, трикраты корабль опровержеся со мною: нощь и день во глубинe сотворих:
<p>26 в путных шествиих множицею: бeды в рeках, бeды от разбойник, бeды от сродник, бeды от язык, бeды во градeх, бeды в пустыни, бeды в мори, бeды во лжебратии:
<p>27 в трудe и подвизe, во бдeниих множицею, во алчбe и жажди, в пощениих многащи, в зимe и наготe.
<p>28 Кромe внeшних, нападение еже по вся дни, и попечение всeх церквей.
<p>29 Кто изнемогает, и не изнемогаю? Кто соблазняется, и аз не разжизаюся?
<p>30 Аще хвалитися ми подобает, о немощи моей похвалюся.
<p>31 Бог и Отец Господа нашего Иисуса Христа вeсть, сый благословен во вeки, яко не лгу.
<p>32 В дамасцe языческий князь арефы царя стрежаше дамаск град, яти мя хотя: и оконцем в кошницe свeшен бых по стeнe, и избeгох из руку его.
<h4>12</h4>
<p>1 Похвалитися же не пользует ми: прииду бо в видeния и откровения Господня.
<p>2 Вeм человeка о Христe, прежде лeт четыренадесяти: аще в тeлe, не вeм, аще ли кромe тeла, не вeм, Бог вeсть: восхищена бывша таковаго до третияго небесе.
<p>3 И вeм такова человeка: аще в тeлe, или кромe тeла, не вeм: Бог вeсть:
<p>4 яко восхищен бысть в рай, и слыша неизрeченны глаголы, ихже не лeть есть человeку глаголати.
<p>5 О таковeм похвалюся: о себe же не похвалюся, токмо о немощех моих.
<p>6 Аще бо восхощу похвалитися, не буду безумен, истину бо реку: щажду же, да не како кто вознепщует о мнe паче, еже видит мя, или слышит что от мене.
<p>7 И за премногая откровения да не превозношуся, дадеся ми пакостник плоти, аггел сатанин, да ми пакости дeет, да не превозношуся.
<p>8 О сем трикраты Господа молих, да отступит от мене,
<p>9 и рече ми: довлeет ти благодать моя: сила бо моя в немощи совершается. Сладцe убо похвалюся паче в немощех моих, да вселится в мя сила Христова.
<p>10 Тeмже благоволю в немощех, в досаждениих, в бeдах, во изгнаниих, в тeснотах по Христe: егда бо немощствую, тогда силен есмь.
<p>11 Бых несмыслен хваляся: вы мя понудисте. Аз бо должен бeх от вас хвалимь бывати: ничимже бо лишихся первeйших апостол, аще и ничтоже есмь:
<p>12 знамения бо апостолова содeяшася в вас во всяцeм терпeнии, в знамениих и чудесeх и силах.
<p>13 Что бо есть, егоже лишистеся паче прочих церквей, развe точию яко аз сам не стужих вам? Дадите ми неправду сию.
<p>14 Се третие готов есмь приити к вам, и не стужу вам: не ищу бо ваших, но вас. Не должна бо суть чада родителем снискати имeния, но родителе чадом.
<p>15 Аз же в сладость иждиву и иждивен буду по душах ваших, аще и излишше вас любя, менше любимь есмь.
<p>16 Буди же, аз не отягчих вас, но коварен сый, лестию вас приях.
<p>17 Еда коим от посланных к вам лихоимствовах вас?
<p>18 Умолих тита, и с ним послах брата: еда лихоимствова чим вас тит? не тeмже ли духом ходихома? не тeмиже ли стопами?
<p>19 Паки ли мните, яко отвeт вам творим? Пред Богом, о Христe глаголем: вся же, возлюбленнии, о вашем созидании и утверждении.
<p>20 Боюся же, еда како пришед, не яцeх же хощу, обрящу вас, и аз обрящуся вам, якова же не хощете: да не како будут рвения, зависти, ярости, рети, клеветы, шептания, кичения, нестроения:
<p>21 да не паки пришедша мя смирит Бог мой у вас, и восплачуся многих прежде согрeшших и не покаявшихся о нечистотe и блужении и студоложствии, яже содeяша.
<h4>13</h4>
<p>1 Третицею се гряду к вам: при устeх двою или триех свидeтелей станет всяк глагол.
<p>2 Прежде рeх и предглаголю, яко у вас быв второе, и отсутствуя нынe пишу прежде согрeшившым и прочым всeм, яко аще прииду паки, не пощажду:
<p>3 понеже искушения ищете глаголющаго во мнe Христа, иже в вас не изнемогает, но может в вас:
<p>4 ибо аще и распят бысть от немощи, но жив есть от силы Божия: ибо и мы немощствуем в нем, но живи будем с ним от силы Божия в вас:
<p>5 Себе искушайте, аще есте в вeрe: себе искушайте. Или не знаете себе, яко Иисус Христос в вас есть? Развe точию чим неискусни есте.
<p>6 Уповаю же, яко разумeти имате, яко мы нeсмы неискусни.
<p>7 Молимся же к Богу, не сотворити вам ни единаго зла, не яко да мы искусни явимся, но да вы доброе сотворите, мы же яко неискусни будем.
<p>8 Ничтоже бо можем на истину, но по истинe.
<p>9 Радуемся бо, егда мы немощствуем, вы же сильни бываете: о сем же и молимся, о вашем совершении.
<p>10 Сего ради не сый у вас сия пишу, да не пришед безщадно сотворю по власти, юже Господь дал ми есть в создание, а не на разорение.
<p>11 Прочее же, братие, радуйтеся, совершайтеся, утeшайтеся, тожде мудрствуйте, мир имeйте. И Бог любве и мира будет с вами.
<p>12 Цeлуйте друг друга лобзанием святым.
<p>13 Цeлуют вы святии вси.
<p>14 Благодать Господа нашего Иисуса Христа, и любы Бога и оца, и общение святаго духа со всeми вами. Аминь.

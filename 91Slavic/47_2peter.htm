<h4>1</h4>
<p>1 Симон петр, раб и посланник Иисус Христов, равночестную с нами получившими вeру в правдe Бога нашего и спаса Иисуса Христа:
<p>2 благодать вам и мир да умножится в познании Бога, и Христа Иисуса Господа нашего.
<p>3 Яко вся нам божественныя силы его, яже к животу и благочестию, подана разумом призвавшаго нас славою и добродeтелию.
<p>4 имиже честная нам и великая обeтования даровашася, да сих ради будете божественнаго причастницы естества, отбeгше, яже в мирe, похотныя тли:
<p>5 и в самое же сие, тщание все привнесше, подадите в вeрe вашей добродeтель, в добродeтели же разум,
<p>6 в разумe же воздержание, в воздержании же терпeние, в терпeнии же благочестие,
<p>7 во благочестии же братолюбие, в братолюбии же любовь.
<p>8 Сия бо сущая в вас и множащаяся, не праздных ниже безплодных сотворят вы в Господа нашего Иисуса Христа познание:
<p>9 емуже бо нeсть сих, слeп есть, мжай, забвение прием очищения древних своих грeхов.
<p>10 Тeмже паче, братие, потщитеся извeстно ваше звание и избрание творити: сия бо творяще, не имате согрeшити никогдаже,
<p>11 сице бо обилно приподастся вам вход в вeчное царство Господа нашего и Спаса Иисуса Христа.
<p>12 Сего ради не облeнюся воспоминати присно вам о сих, аще и вeдите, и утверждени есте в настоящей истинe.
<p>13 Праведно бо мню, донелeже есмь в сем тeлеси, возставляти вас воспоминанием,
<p>14 вeдый, яко скоро есть отложение тeлесе моего, якоже и Господь наш Иисус Христос сказа мнe.
<p>15 Потщуся же и всегда имeти вас по моем исходe память о сих творити.
<p>16 Не ухищренным бо баснем послeдовавше сказахом вам силу и пришествие Господа нашего Иисуса Христа, но самовидцы бывше величествия онаго.
<p>17 Прием бо от Бога Отца честь и славу, гласу пришедшу к нему от велелeпныя славы. сей есть Сын мой возлюбленныи, о немже аз благоизволих.
<p>18 И сей глас мы слышахом с небесе сшедшь, с ним суще на горe святeй.
<p>19 И имамы извeстнeишее пророческое слово: емуже внимающе якоже свeтилу сияющу в темнeм мeстe, добрe творите, дондеже день озарит, и денница возсияет в сердцах ваших,
<p>20 сие прежде вeдуще, яко всяко пророчество книжное по своему сказанию не бывает.
<p>21 Ни бо волею бысть когда человeком пророчество, но от святаго духа просвeщаеми глаголаша святии Божии человeцы.
<h4>2</h4>
<p>1 Быша же и лживии пророцы в людeх, якоже и в вас будут лживии учителие, иже внесут ереси погибели, и искупльшаго их влки отметающеся, приводяще себe скору погибель.
<p>2 И мнози послeдствуют их нечистотам, ихже ради путь истинный похулится.
<p>3 И в преумножении льстивых словес вас уловят: ихже суд искони не коснит, и погибель их не дремлет.
<p>4 Аще бо Бог аггелов согрeшивших не пощадe, но пленицами мрака связав, предаде на суд мучимых блюсти:
<p>5 и перваго мира не пощадe, но осмаго ноа правды проповeдника сохрани, потоп миру нечествовавших наведе:
<p>6 и грады содомския и гоморрския сжег, разорением осуди, образ хотящым нечествовати положив:
<p>7 и праведнаго лота, обидима от беззаконных в нечистотe сожития, избави.
<p>8 видeнием бо и слухом праведный, живый в них, день от дне душу првну беззаконными дeлы мучаше:
<p>9 вeсть Господь благочестивыя от напасти избавляти, неправедники же на день судныи мучимы блюсти,
<p>10 наипаче же вслeд плотския похоти сквернения ходящыя и о господствe нерадящыя: продерзателе, себe угодницы, славы не трепещут хуляще:
<p>11 идeже ангели крeпостию и силою больши суще, не терпят на ся от Господа укоризнен суд.
<p>12 Сии же, яко скоти животни естеством бывше в погибель и тлю, в нихже не разумeют хуляще, во истлeнии своем истлeют,
<p>13 приемлюще мзду неправедну, сласть мняще вседневное насыщение, сквернители и порочницы, питающеся лестьми своими, ядуще с вами,
<p>14 очи имуще исполнь блудодeяния и непрестаемаго грeха, прельщающе душы неутверждены, сердце научено лихоимству имуще, клятвы чада:
<p>15 оставльше правый путь заблудиша, послeдовавше пути валаама восорова, иже мзду неправедну возлюби,
<p>16 обличение же имe своего беззакония: подяремник безгласен, человeческим гласом провeщавшь, возбрани пророка безумие.
<p>17 Сии суть источницы безводни, облацы и мглы от вeтр преносими, имже мрак темный во вeки блюдется.
<p>18 Прегордая бо суеты вeщающе, прельщают в скверны плотския похоти, отбeгающих всячески от них живущих во льсти,
<p>19 свободу им обeщавающе, сами раби суще тления: имже бо кто побeжден бывает, сему и работен есть.
<p>20 Аще бо отбeгше скверн мира в разум Господа и Спаса нашего Иисуса Христа, сими же паки сплетшеся побeждаеми бывают, быша им последняя горша первых.
<p>21 Лучше бо бe им не познати пути правды, нежели познавшым возвратитися вспять от преданныя им святыя заповeди.
<p>22 Случися бо им истинная притча: пес возвращься на свою блевотину, и: свиния, омывшися, в кал тинный.
<h4>3</h4>
<p>1 Сие уже, возлюбленнии, второе вам пишу послание, в нихже возбуждаю воспоминанием ваш чистый смысл,
<p>2 помянути прежде реченныя глаголы от святых пророк, и апостол ваших заповeдь Господа и Спаса:
<p>3 сие прежде вeдяще, яко приидут в послeдния дни ругателе, по своих похотeх ходяще
<p>4 и глаголюще: гдe есть обeтование пришествия его, отнелeже бо отцы успоша, вся тако пребывают от начала создания.
<p>5 Таится бо им сие хотящым, яко небеса бeша исперва, и земля от воды и водою составлена, Божиим словом:
<p>6 тeмже тогдашнии мир, водою потоплен быв, погибе.
<p>7 А нынeшняя небеса и земля тeмже словом сокровена суть, огню блюдома на день суда и погибели нечестивых человeк.
<p>8 Едино же сие да не утаится вас, возлюбленнии, яко един день пред Господем яко тысяща лeт, и тысяща лeт яко день един.
<p>9 Не коснит Господь обeтования, якоже нeцыи коснeние мнят: но долготерпит на нас, не хотя да кто погибнет, но да вси в покаяние приидут.
<p>10 Приидет же день Господень яко тать в нощи, в оньже небеса убо с шумом мимо идут, стихии же сжигаемы разорятся, земля же и яже на ней дeла сгорят.
<p>11 Сим убо всeм разоряемым, кацeм подобает быти вам во святых пребываниих и благочестиих,
<p>12 чающым и скорeе быти желающым пришествия Божияго дне, егоже ради небеса жегома разорятся, и стихии опаляемы растаются?
<p>13 Нова же небесе и новы земли по обeтованию его чаем, в нихже правда живет.
<p>14 Тeмже, возлюбленнии, сих чающе, потщитеся нескверни и непорочни тому обрeстися в мирe,
<p>15 и Господа нашего долготерпeние спасeние непщуите, якоже и возлюбленный наш брат павел по даннeй ему премудрости написа вам,
<p>16 якоже и во всeх своих посланиих, глаголя в них о сих: в нихже суть неудобь разумна нeкая, яже ненаучени и неутверждени развращают, якоже и прочая писания, к своей погибели им.
<p>17 Вы же убо, возлюбленнии, предвeдяще хранитеся, да не лестию беззаконных сведени бывше, отпадете своего утверждения.
<p>18 но да растете во благодати и разумe Господа нашего и Спаса Иисуса Христа. Тому слава и нынe и в день вeка. Аминь.
